[
  {
    "archive_code": "M5/00003",
    "contributor": {
      "display_name": "Maria Rotstein"
    },
    "coordinates": "",
    "created": "Wed, 29 Sep 2021 08:25:20 GMT",
    "image_dms_id": "013AitVwUycC",
    "license": "CC BY",
    "media": [
      {
        "created": "Thu, 30 Sep 2021 07:59:01 GMT",
        "description": "Maria Rotstein levnadsberättelse",
        "dms_id": "013AitcHAFHM",
        "license": "CC BY-NC",
        "mime_type": "application/vnd.openxmlformats-officedocument.wordprocessingml.document",
        "modified": "Thu, 30 Sep 2021 07:59:01 GMT",
        "name": "Maria Rotstein levnadsberättelse.docx",
        "order_by_number": 1,
        "owner": "Maria Rotstein",
        "topic_item": {
          "label": "Ladda upp filer",
          "label_i18n": {
            "sv": "Ladda upp filer"
          },
          "type": "Media",
          "uuid": "e58ae7fd-30f9-4443-883a-e91dcd26770a"
        },
        "type": "document",
        "uuid": "73a212b8-8b23-430a-9889-b2ef79e934d5"
      },
      {
        "created": "Wed, 29 Sep 2021 08:49:01 GMT",
        "dms_id": "013AitVwUycC",
        "image_height": 580,
        "image_ratio": 0.7362068965517241,
        "image_width": 427,
        "license": "CC BY-NC",
        "mime_type": "image/png",
        "modified": "Wed, 29 Sep 2021 08:49:01 GMT",
        "name": "Maria Rotstein Marsstrand 1970.png",
        "order_by_number": 1,
        "topic_item": {
          "label": "Ladda upp filer",
          "label_i18n": {
            "sv": "Ladda upp filer"
          },
          "type": "Media",
          "uuid": "e58ae7fd-30f9-4443-883a-e91dcd26770a"
        },
        "type": "image",
        "uuid": "3a567623-24b4-42b0-9cbb-ad779b3aad5f",
        "owner": "Okänd"
      }
    ],
    "modified": "Thu, 30 Sep 2021 08:00:28 GMT",
    "presentation_url": "https://minnen.se/tema/vi/17284",
    "published": true,
    "school_class": {
      "grade": "5",
      "name": "5A"
    },
    "submitted": false,
    "title": "",
    "title_i18n": {
      "sv": ""
    },
    "topic": {
      "name": "Vi, de fördrivna",
      "name_i18n": {
        "sv": "Vi, de fördrivna"
      },
      "uuid": "0f976fb0-b14b-4ef8-8bf9-84f3f07e1736"
    },
    "uuid": "994159ed-250b-4f27-b24f-a57e35e0ca95",
    "values": [
      {
        "created": "Wed, 29 Sep 2021 08:25:20 GMT",
        "display_value": "Maria Rotstein levnadsberättelse\n\nMaria Rotstein, född 1926\nKvinna\nGöteborg, tidigare Marstrand\n1969 ankomst till Sverige som politisk flyttning från Polen Warszawa\n\nFödd i Wien, Österrike, både föräldrar polska judar.\nVarför i Wien?\nMin far då endast 23 år gammal, aktiv kommunist sedan tonårs-åldern, har blivit tvungen att fly Polen pga risken att bli fängslad. Då polska kommunistpartiet blev förbjudet.\nMin mamma följde med, passade på att studera i Wien på Universitetet, på polska universitet gällde Numerus Clausus för judar.\nSom ettåring skickades jag till mors föräldrar i Lodz, Polen, men redan två år efter blev mina föräldrar tvungna att lämna Österrike pga av det allt tilltagande nazistiska klimatet i landet.\nDå återstod för oss, endast, att söka oss till Sovjetunionen (SU), dit sökte sig åtskilliga kommunister från hela världen, dels av politiska skäl, dels för att bygga kommunismen.\nDe första tre åren av min tidiga barndom präglade, i stort, mitt långa liv framöver, både på gott och ont.\n\nSå väl i SU hamnade vi i Moskva.\nTill att börja med har jag varit tillsammans med mina båda föräldrar men redan efter ett år, när jag hade blivit fyra år, skildes de, min far stannade, med sin nya fru, i Moskva, så kunde vi träffas då och då.\n\nVi bodde i en fyrarumslägenhet, en så kallad gemensam lägenhet, delad av fyra familjer, under mycket primitiva förhållanden, vilket i för sig, var helt normalt för de flesta ryssar i dåvarande Ryssland.\nMin mor, utbildad biolog, hade som tur, bra betalda anställningar men samtidigt mycket tidskrävande, inom livsmedelsindustrier; så blev jag lämnad åt olika barnflickor, mestadels unga tjejer från landet. Några förskolor existerade förmodligen inte i SU på den tiden.\nGrundskolan började där vid åtta års ålder, så blev det även för mig\nMen redan tre år senare, året hade hunnit bli 1937, började jag mitt vuxna liv.\n\nFörsta september 1937 skulle jag börja en ny skola, men samma morgon fanns inte mamma hemma.\nPå en papperslapp på bordet har hon skrivit att hon kommer tillbaka om en vecka, att jag måste gå ensam till skolan och att grannkvinnan tar hand om mig under tiden. Veckan har gått, mamma var fortfarande borta (vi träffades igen 1947 men om detta berättar jag senare, förstås).  Myndigheterna låste upp vår bostad, grannen kunde inte längre ta hand om mig, så i ca tre veckor var jag hemlös, jag klarade mig tack vare kompisar och deras familjer, bosatta i samma flerfamiljshus.\nTill slut blev jag hämtad av två civilklädda män och överlämnad till en uppsamlingsplats avsedd för barnen vars föräldrar mött samma öde som mina.\nHär måste jag nämna att även min far blev arresterad, dock år 1935, dvs vid början av de ökända massarresteringarna av utländska medborgare, men även ryska så kallade oliktänkande.\nFrån denna uppsamlingsplats placerades barnen, efter 2–3 dagar, på barnhemmen, spridda i hela landet.\nFör mig blev det annorlunda, jag kunde inte föreställa mig att bli skickad från Moskva.\nSå jag låtsades, med hjälp av diverse knep, vara sjuk. Jag stannade en längre tid på detta boende.\nTill slut hamnade jag på ett rätt så trevligt barnhem i en välskött stad, ca 100 mil från Moskva. 5Mil\nfrån järnvägsstationen.\n\nMen även där använde jag mina knep för att till slut hamna på sjukhuset, där tillbringade jag ca två\nveckor, för att en kvinnlig läkare ville adoptera mig.\nVäl tillbaka till barnhemmet övertalade en jämnårig flicka, även hon från Moskva, mig att rymma från hemmet. Detta visades sig inte vara så svårt, efter ca 24 timmar med lastbil och tåg, utan ett öre på fickan, stannade vi på Moskvas gator.\nVi skildes åt, jag har aldrig, varken sett eller hört, av henne senare.\nJag, däremot, åkte till vår gamla adress med förhoppningen att mammas väninna, även hon en polsk judinna som bodde i samma hus med sina två små barn, vars man hade krigat i Spanien under tiden, i förhoppningen om att hon skulle kunna ta hand om mig. Det kunde hon inte, givetvis, under gällande förhållanden.\nDet dröjde inte längre än två dagar innan jag blev hämtad av två, den här gången poliser, hotad att bli överlämnad till anstalt för hemlösa barn, men slutligen hamnade jag på samma uppsamlingsplats som förr.\nDet dröjde inte längre till jag blev skickad till ett annat barnhem, belagt på landsbygden i ett fattigt jordbruksområde, 20 km från järnvägen.\n\nLivet där bestod av skolgången, hemläxor, syskolan, hushållsarbeten och dylikt.\nHär upplevde jag min första riktiga, personliga livs chock, besvikelse, undergång, ensamhet.\nDet var, nämligen, när jag fick höra att jag var judinnan, men inte en polska, vilket jag visste hemifrån och har varit övertygat om.\nDet enda jag visste hittills om judar i det dåvarande antisemitiska Ryssland var att vara en jude är något mycket dåligt, negativt, som man borde skämmas för.\nÄmnet har det aldrig pratats om hemma, i alla fall inte i min närvaro.\nMen här, i barnhemmet, fanns ingen människa som kunde upplysa mig, som jag kunde fråga, prata med. Jag blev överlämnad åt mig själv.\nMin värld gick under.\nNå väl. Lyckligtvis, barnen i den åldern som jag var i vid den tiden, 11–12 år gammal, går det fort över för, de lever vidare, grubblar inte länge men glömmer aldrig. Men detta problem, mitt problem, stannade inom mig själv i hela mitt långa liv.\nJag har aldrig återkommit i samtalet till det ämnet, varken med mina föräldrar, mina två män eller med mina vänner.\n\nÅret har blivit 1939.\nFörsta september har Hitler angripit Polen efter att tidigare slagit ner Tjeckoslovakien, Belgien, Österrike och sedan Frankrike 1940.\n\nDen 22 juni 1941 har Tyskland anfallit Sovjetunionen.\nFör att barnhemmet befann sig i närheten av den allt fortare avancerade fronten (Kursk Region) blev det tvunget, i likhet med alla offentliga institutioner och privatpersoner, att flytta österut i landet.\nFör mig återstod att välja mellan att, antingen fortsätta med barnhemmet till Kazachstan och börja arbeta där på en av fabrikerna, eller ansluta mig till en bekant, välställd rysk familj för att följa med dem eller att återförenas med min far.\nMin far som blev arresterad 1935 blev just satt på fri fot. Han lyckades att överleva Stalins arbetsläger tack vare en ren slump, nämligen hans kunskaper i skollatin, fick han arbeta i lägrets apotek i stället för i skogen.\nTrots allas påståenden om att det vore farligt, rent av omöjligt, för ett knappt femtonårigt barn att ta sig i väg i landet under pågående krig, bestämde jag mig för att ta den risken.\nSedan visade det sig att mina rådgivare hade haft rätt till viss del. Det var inte lätt att förflytta sig dessa ca 200 mil, då inget fungerade normalt och halva befolkningen befann sig på flyttande fot.\nNu med facit i hand undrar jag hur jag lyckades, efter en månads tid, sjuk och undernärd, stiga av taget på Uchta-stationen (Komi Republiken) och hamna i min fars famn.\n                                                              \nLevnadsstandarden i Uchta, liten ort, center för fossilbränsle-produktionen, i den nordligaste område av Uralen, har varit primitiv men, med hänsyn till dåvarande förhållanden, kunde man varken klaga eller begära mera.\nHuvudsaken var att vi var tillsammans och att jag inte längre var ensam.\nVi bodde i ett litet samhälle, 12 km från Uchta.\nNågra regelbundna förbindelser existerade inte men det fanns skolbuss två ggr om dagen. De tillfällen när jag stannade längre i skolan var jag tvungen att vända hem till fots, i mörkret, genom snödrivor i 25–30 graders kyla.\n                                     \nDessa omständigheter uteslöt fullständigt fritidsliv så som kultur eller sällskapsliv. Det fanns, misstänkte jag, två elever i min klass av judiskt ursprung men det pratades inte om detta, i alla fall inte offentligt. \nPå det sättet förflöt tre gymnasium-år, jag lyckades att ta studenten med tillräckligt höga betyg för att klara examen och bli antagen till medicin-studier i dåvarande staden Molotov, nu gamla Perm, belägen i mellersta Ural-området ca 50 mil från vårt hem. Staden Molotov, rätt obetydlig\nstad före kriget men då, under kriget, hade växt väsentlig till följd av de massiva förflyttningarna av fabriker, institutioner och liknande. Bland annat den kända Operan från dåvarande Leningrad.\nMitt studentliv började där och det har inte varit lätt. \nAtt bo i studenthemmet, speciellt för förstaårsstudenter, där jag delade rum med sex andra tjejer, ett stort bord och några stolar i mitten av rummet som enda möblemang, gemensamma kalla vattenkranar ute i korridoren. Ut över detta en halvsvält-näring, strikt ransonerade livsmedel, ofta obefintliga i affärerna.\nÄven här fanns det bland kollegor ett par personer med judisk bakgrund men jag kom aldrig i närmare kontakt med dem. \n\nSkolåret slutade i juni, en månad efter andra världskrigets lyckliga slut.\nJag återvände till min far för att tillbringa lovet där, med avsikten att fortsätta till studier i Perm.\nMen ack, ödet ville annorlunda, min far bestämde sig för att återvända till Polen, vilket var helt naturligt, förstås. För honom men inte för mig, Jag kunde inte komma ihåg landet, jag hade aldrig fått lära känna det.\nMen jag hade inget val. Det hade varit naturligt att jag inte kunnat stanna ensam kvar i Ryssland, ensam igen!\n\nDet tog flera långa månader att gå igenom oändliga formaliteter och hinder innan vi blev färdiga att fara. Väl på tåget åkte vi inte direkt till Warszawa utan stannade i Lviv (polsk stad Lwow, annekterad av SU 1939), min fars födelseort, där hans förfäder varit bosatta och verksamma i åtskilliga generationer.\n\nMin far hoppades att hitta, åtminstone, några familjemedlemmar kvar i livet.\nTyvärr, både hans föräldrar, syster och svåger var stupade, mördades under den tyska ockupationen. Men, det visade sig då att hans 15-årige systerson räddades av sin konverterade farfar, gömd under madrassen.  \nVår lycka var enorm, pojken skulle följa med oss vidare, det var självklart.\n\nRedan vid första tågstationen efter den rysk-polska gränsen möttes vi av flera utrop ” Judar till Palestina”, ”Det finns ingen plats för Judar i Polen” och liknande, detta fortsatte vid några \nstationer till, tills tåget stannade i Warszawa Glowna, centralstationen i Warszawa.\nUpplevelserna under denna tågresa blev för mig den andra, tyvärr inte den sista, chocken i mitt, inte dåtills korta liv.\n                                                                  \n\n \n\n\nVäl i Warszawa hade vår lilla familj utökats till fem. Min fars andra fru, hon också judinna, lyckades överleva både de sovjetiska massarresteringarna samt krigets faror tack vare sina franska\nsläktingar i Frankrike.\nÄven hennes mor har funnits i livet i det av Hitler ockuperade Polen, gömd hos sina polska bekanta.\nSå hade vi blivit fem, en stor familj för efterkrigstidens Polen och Europa.\n\nVad gäller min släkt på min mammas sida, fick vi reda på att även där nästan inga familjemedlemmar överlevt krigets och ockupationens faror. Mammas föräldrar och hennes syster med sitt ettåriga barn gasades i koncentrationsläger, mosters man mördades som partisan. Morbror med familjen, bosatta i Frankrike sedan den Första Världskriget, överlevde trots alla odds. En avlägsen kusin överlevde både ockupationen och upproret i Warszawas getto. Alltså det återstod endast spillror av en stor judisk familj. Men de avlidna lever så länge som de är kvar människans minne. Med denna tanke har jag placerat några namn av de stupade anhöriga på Minnesmonumentet ”Glöm oss inte” upphöjd på gården av Judiska Församlingen i Göteborg.\nÅret 1947 lyckades även min mamma att återvända från Ryssland där hon fängslades under tio långa år i det värsta Stalin-arbetslägret, den ökända GULAG-arkipelagen, beskrivet av Solzjenitsyn i boken med samma titel. \nMin mamma överlevde detta dödsläger tack vare hennes yrke, som biolog fick hon arbeta i lägerssjukhusets laboratorium i stället för ute, i det eviga vinterklimatet.\n\nPå det viset, det nya livet i Polen, har blivit så där normalt, både för mig och för oss alla. Min kusin började skolan, jag upptog mina medicinska studier på Universitetet i Warszawa. Året 1952 blev jag färdigutbildad med läkarlegitimation i handen och blev anställd på ett av Warszawas sjukhus, 1954 blev jag specialiserad på invärtes sjukdomar, samma år blev jag anställd på infektionskliniken på universitetssjukhuset i Warszawa.\nMen redan efter ett år fick jag tillfälle att arbeta i ett läkarteam i Nordkorea.\n                                                                      \nDet var, nämligen en tid när flera länder i östblocket bl a Polen, Bulgarien, Rumänien, Tjeckoslovakien och även Sverige mm, skickade sjukvårdshjälp till Nordkorea efter kriget.\nVad gäller Polen skickade landet, under flera år framöver, all sjukhuspersonal, från chaufförer till professorer samt all nödvändig utrustning för att driva studentundervisningen och patientbehandlingar i, nybyggda av Polen, sjukhuslokaler.\n\nFör mig var detta ett enastående tillfälle att lära mig om helt andra, utomeuropeiska, sjukdomar.\nEfter 13 månader i Korea är jag tillbaka till det sedvanliga arbetet på kliniken med undervisningen, patientbehandlingarna och forskningen.\nMen redan 1957 kom det andra tillfälle att arbeta, den här gången i tropiken, närmare sagt i\nVietnam.                                                                     \n\nEfter vietnamfranska kriget sände FN fredsbevarande kommissionen till Vietnam, bestående av tre länder, Indien (charmen), Kanada och Polen.\nJag hade turen att arbeta där under 13 månader som personalläkare i den polska delegationen.\nÄven detta arbete lät mig komma i kontakt, den här gången, med tropiska sjukdomar.\n                                                               \nEfter återkomsten hem fortsatte jag det sedvanliga arbetet på infektionskliniken med patienterna, utbildningen samt påbörjat arbete för min framtida doktorsavhandling, vilken resulterade positivt för min del, året 1965.\nSamma år gifte jag mig med min man, han är också av polsk-judiskt påbrå, icke religiös, sk assimilerad jude.\n\nHösten 1967 blir jag tilldelad ett åttamånaders stipendium i Frankrike för forskningen inom mitt huvudområde - leversjukdomar som skulle i fortsättningen leda, förhoppningsvis, till docenttiteln.\n\n\nDenna vistelse i Paris under 1967-68 sammanträffade både med ungdomsupproren våren -68 samt den antisemitiska aktionen i Polen -68.\nDen sista, givetvis, berörde mig mest.\nAtt vara frånvarande från Warszawa och att inte personligen uppleva de pågående händelserna på plats upplevdes både som påfrestande samt obegripligt och avlägset. Varken de franska massmediernas informationer eller andras berättelser, brevväxlingen med familjen och vänner har inte varit tillräckliga för att ge mig en klarare bild av vad som pågått i verkligheten i Polen.  \nFörst i slutet av juni, när jag kom tillbaka hem, började ja så småningom samla uppgifter och fakta gällande den aktuella situationen.\nSom bekant hade den nya vågen av antisemitism i Polen redan påbörjats ett år tidigare, sedan mars 1967, orsakad av den politiska och diplomatiska situationen av regeringar i dåvarande Sovjetunionens samt i samtliga sk satellitländer där bl.a. Polen.\nIsraels seger i sexdagarskriget 1967, ledde till att judar i diaspora upplevde en viss sympati emot vinnaren, vilket tolkades av ledarna i Sovjet-blocket som ett uttryck av sionismen.\nPolska judar betraktades av regeringen och partiet som sionister, förrädare.\n \nTill följd av dessa politiska stämningar påbörjades, så gott som, massiva trakasserier i form av arresteringar och utkastningar av studenter, först ur universitetet i Warszawa och sedan i andra städer.\nDärefter gick militäranställda av judiskt påbrå samma öde till mötes samt anställda i statliga myndigheter, utbildningen.\n\nDet tog inte lång tid för regeringen att ”erbjuda” polska judar att emigrera till Israel under förutsättningen att avsäga sig det polska medborgskapet. I stället fick man sk resepass, det vill säga\nresan åt ett håll utan rätt att återvända. Samtidigt återkom i pressen, vid flera tillfällen, slutliga terminer gällande möjligheten att emigrera. Det var uppenbarligen att den polska regeringen bestämt sig att bli av, med så många som möjligt, judar, polska judar för all tid framöver.\nFramtiden för judar i Polen hade blivit mycket osäker, de vuxna skulle inte kunna fortsätta arbeta som förut, i värsta fall inte förvärvsarbeta alls, och deras barn skulle inte kunna fortsätta\nsina studier och utvecklas enligt deras önskemål och begåvning.\nI det slutliga skedet emigrerade ca 13000 polska judar under åren 1968-69, därav 2700 till Sverige. På det sättet förlorade Polen många högutbildade specialister, värdefull arbetskraft.\n\nVad gällde mig och min man bestämde vi oss också för att lämna Polen, landet där våra förfäder levt i flera hundra år.\nVisserligen, vid den tidpunkten, behöll vi våra yrken men framtiden var mycket osäker även för oss.\nDet var då, tror jag, som jag upplevde för första gången, på riktigt min tillhörighet till det judiska folket.\n                                                                 \nGemensamhet och solidaritet.\n\nDet tog oss flera månaders tid att förbereda oss att lämna hem, familjen, kollegor, vänner, Warszawa, Polen.\nTill att börja med var man tvungen att skaffa visum till Israel, även om man inte tänkt att resa dit. Dessutom, pga att det inte funnits några diplomatiska förhållande mellan Polen och Israel, fanns det inget konsulat i Polen. Det var det holländska konsulatet som tog på sig att fylla i det administrativa jobbet.\n   \n\n\nVi två bestämde oss att emigrera till Skandinavien för att inte för mycket avlägsna oss från Europa.\nDanmark verkade vara närmare till den gamla kontinenten, dessutom krävde inte Danmark visum, mycket sympatisk och humanitär gest, men efter granskningen av danska språket och dess uttalande bestämde vi oss för att söka visum till Sverige som just hade varit i stort behov av ett läkartillskott. För att skaffa visum till Sverige var det frågan om några veckor.\n\nTrots att polska regeringen gjorde allt för att så många polska judar som möjligt skulle lämnat landet ställde den lokala administrationen och myndigheterna till åtskilliga hinder och problem innan personerna i fråga blev godkända för att lämna landet.\nTill exempel, har alla privata tillhörigheter, även i begränsade kvantiteter, borde nämnas på en lista, varenda bok numrerades och beskrevs på en separat lista, och så vidare.\nSom följd av alla dessa trakasserier tog det oss flera månaders tid att bli klara att säga adjö till mina föräldrar, vänner, arbetskamrater, grannar, bekanta och stiga på tåget från den, kända i sammanhanget, järnvägsstationen Warszawa Gdanska.   \nDagen därpå. den 14 november 1969 steg vi av i Stockholm. Året som de flesta polska judar lämnade landet i samband med den enastående antisemitiska aktionen av dåvarande polska regeringen.\n\nDet tog ett par dagar för oss att gå igenom åtskilliga formaliteter hos olika myndigheter innan vi kunde börja kursen i svenska som just då startade för ett par hundra personer, de flesta polska judar, på Marstrand. Den har varit avsett för personer med högutbildning, läkare, tandläkare, ekonomer, journalister osv och deras familjer.\nPå det sättet befanns dig då på Marstrand folk i alla åldrar, från ett par år till 70+ gamla, bortsett från den lokala befolkningen, som på det sättet hade blivit minoriteten, på den vintriga ön.\n\nFör mig blev kursen på Marstrand ett oförglömligt kapitel i den mest positiva meningen.\nVi blev placerade i olika små och mindre hotell, den typiska husmansmaten serverades på två restauranger, den personliga och sänglinnestvätten ombesörjdes av staten, utöver detta fick vi 5 kr om dagen för var och en. En ren lyxsemester, så upplevde vi två det. Vi blev mantalsskrivna i Svenska kyrkan på ön - ett allra första steg till det svenska livet, vilken upplevelse!\nDet var inte nog med det; vi fick lära oss det svenska språket! Kursen var upplagd i mindre grupper, beroende på yrken, fem dagar i veckan, från 8 till 12 el 13, eftermiddagarna ägnades åt hemläxor, fritid och dyl.  Bl.a åt att knyta nya kontakter, bekantskaper, somliga varade tills ”döden skilde oss åt”. Min man och jag hade tillfälle att bekanta oss med ett ungt par av öborna. Den kontakten hjälpte oss att komma närmare till svenskfödda och samtidigt att öva våra färska kunskaper i svenska. Vi var högst medvetna om att det svenska språket var A och O för oss i vårt nya liv. Det här sist nämnda vänskapen varar tills nu.\n                                                                       \nPå Marstrand hade vi besök av några judiska par bosatta i Göteborg, polska judar som kom till Sverige 1945, räddade från koncentrationsläger av Folke Bernadottes aktion de sk Vita Bussarna. Märkligt nog att inget, mer officiellt besök från dåvarande Mosaiska Församlingen, ägde rum. Ledningen för församlingen betraktade vår emigration som icke religiösa, vilket nog stämde i viss mån, samt som kommunister, vilket nog inte stämde med verkligheten, i alla fall i de flesta fall, enligt min mening.\nVi hade mycket bra lärare, i alla fall vad gäller i min grupp för läkare.\n                                                                 \nJag måste nämna en positiv upplevelse till, under vistelsen på Marstrand. Det gäller själva ön.\n Denna, i den vintriga, soliga, snötäckta klädseln var helt enkelt sagolik. Jag blev förälskad i denna ö.\nSå fort jag fick tillfälle att skaffa en andelslägenhet på Marstrand, gjorde jag det och behöll den, tillsammans med min andra man, till enorm glädje, under ytterligare 30 år.\n\nI april 1970 närmade vår vistelse på Marstrand sig sitt slut, i alla fall för de flesta av oss. Den sista tiden ägnades för att förbereda oss till det självständiga livet i det nya landet, det vill säga att hitta bostaden och arbetet. För detta ändamål hade vi stor hjälp av tre tjänstemän från arbetsförmedlingen som följde oss på plats från första början.\nMin man, utbildad civilekonom med lång yrkeserfarenhet, var tvungen att nöja sig med sk arkivarbetstjänst inom Göteborgs kommun.\nVad beträffar mig, hade jag hittad av en ren slump, en notis i GP att det gamla infektionssjukhuset\nhöll på att flytta, den 1 april 1970, till nya lokaler i Östra sjukhuset; ett tillfälle skrivet, helt och hållet, åt mig. Efter telefonöverenskommelse med klinikchefen träffade jag personen i\nfrågan för intervju - samtal. Vad kunde man förutse, kliniken hade inte några lediga tjänster för tillfället men klinikchefen , liberal, humanist samt, som visade sig senare, en stor Israel-vän, skaffade en extra läkartjänst åt mig för att kunna genomgå provtjänstgöringen, obligatorisk för att skaffa en svensk läkarlegitimation. Redan 1 maj samma år började jag arbeta på Infektionssjukhuset i Gbg.\n\nVi hade tur med lägenheten i det nybyggda bostadsområdet, intill det nya Östra sjukhuset, med omedelbar inflyttning.\n På det sättet hade det nya, väl ordnade, svenska livet, börjat för oss endast ett halvt år efter vår ankomst till detta land!\n                                                              \nOtänkbart i dagens läge, året 2021!\n\nDet nya livet i det nya landet, till att börja med, som visade sig så småningom, har inte varit så lätt. Allt från språket till, exempelvis, skatter, inkomstdeklarationen var nytt, främmande. Men vi hade grunden till språket bakom sig, vi hade inkomst från våra anställningar och vi hade tak över huvuden. Rätt så fort har vi skaffat våra första kontakter och bekantskapen med lokalbefolkningen som hjälpte oss enormt i våra första steg. De infödda svenska träffade vi antingen på arbetsplatsen eller genom de redan bekanta från tidigare, men i första hand knöt vi kontakt med efterkrigets polska judar, nämnda redan tidigare, räddade genom Folke Bernadottes vita bussar, vilka blev våra vänner tills vidare; vi behöll bekantskapen med dem som kom samtidigt från Polen till Marstrand.\n                                                                     \nLivet börjar att likna det sk normala.\n\nÄven sättet att arbeta, att utöva arbetsmomenten, även för oss som hade långvariga erfarenheter från   hemlandet, var annorlunda. Det tog både tid och ansträngning att behärska de första svårigheterna.\nFör min del avslutade jag min två månaders provtjänstgöring redan efter en månads tid med Godkänd och gick till sedvanlig underläkare-anställning tills vidare. På det sätet stannade jag på infektionskliniken i drygt fyra år.\n                                                                      \nDå fanns inga utsikter för mig, på den kliniken, till vidare avancering men att flytta till ett annat infektionssjukhus i regionen har inte varit aktuellt med hänsyn till min mans arbete i Göteborg.\n\nJag beslutade mig för att arbeta inom den öppna vården.\nPå den tiden började den öppna vården i Göteborg byggas ut, omorganiseras. Det byggdes nya lokaler, söktes all personal, vilket inte var så lätt med hänsyn till rådande läkarbrist och frånvarande av kunskaper i öppenvårds-organisation.  Jag fick omedelbart chefsanställning på den allra första, sedvanliga vårdcentralen i Göteborg. Det började en mycket spännande period i mitt självständiga yrkesarbete, med nya uppgifter och nya erfarenheter.\nDär stannade jag i 17 långa år, på samma plats, med stor omsättning inom personalen, med berg och dalar som det bukar vara i livet, men jag trivdes enormt bra.\n\nI mitt privata liv blev det också både berg och dalar.                  \n\nPå det privata planen hade vi skaffat och behållit åtskilliga bekantskaper, både bland infödda svenskar, svenska judar och judar inflyttade efter andra världskriget. Vi behöll vänskapen med personer vi träffat på Marstrand.\nJust, tack vare vänskapen med judiska familjer kom jag i kontakt, för första gången i mitt liv, med det judiska livet och dess vanor, så som firandet av bat- och bar mitzvor, stora judiska helger, koschermat och dylikt. Genom att delta i föreläsningar, organiserade av Judiska församlingen i Göteborg, som jag blev medlem i, fick jag lära mig en del av den judiska historien och kulturen. Ut över detta har mina flera resor till Israel, både som turist samt att umgås med min mans kusiner, vidgat mina kunskaper i sammanhanget, bidragit till mina kunskaper om det judiska livet och till min judiska identitet.\nVad gäller dessa tre kusiner till min man, har de kommit illegalt med sin mor på 30-talet, till dåvarande Palestina, växte upp där, utbildades och bidragit till utbyggnaden av Israel. Givetvis, även de judiska författare så som Singer, Potok, Roth, Amos Oz mm påverkade mitt judiska jag.\nDet är inte så enkelt med mitt judiska jag.\nJag har inte fått det med judiska uppfostran hemifrån, tom visste jag inte ens om mitt judiska ursprung fram till tolvårsåldern.                                                         \n \nJag är född av judiska föräldrar således är jag judinna på samma sätt som jag är född som en kvinna. Detta kan varken ifrågasattes eller förnekas. Mitt judiska jag är betyngd av min uppfostran, omgivningen, omständigheterna, vilket gjorde att först i vuxen åldern kom jag i kontakt med det judiska livet.\nNu vet jag att jag är av judiskt påbrå, att jag är judinna, icke religiös, med stark samhörighet och solidaritet med det judiska folket.                                                          \n                                                                    \nDet är på samma sätt jag är övertygat om att jag är judinna för jag har ärvt mina judiska gener från mina föräldrar, båda polska judar i flera generationer. Det är på samma sätt att jag vet att jag är människan, kvinnan, att jag är svensk medborgare osv.\nMin tillhörighet?\nJag levde i olika europeiska länder,” jude, den evige vandraren”, mitt moderland är Polen och modersmål är polska. Mitt adaptiva land är Sverige. Jag upplever mig som judinna, europé, svensk medborgare med stor sympati och tacksamhet för Israel och det israeliska folket.\nVilken är min identitet?\nMin mamma kallade mig kosmopolit. \n\nNå väl, det nya livet i Sverige går vidare.\nI 1980 miste jag min man, han dog hastigt av hjärtinfarkt, på akuten, efter endast 10 år i Sverige.\n\nSamma år gick min mor bort i Warszawa. Tre år senare dog min fars andra hustru. Min far levde ytterligare i sex år.\nAtt närvara på begravningar i likhet till de tidigare besöken i Warszawa, i samband med föräldrarnas sjukdomar, har varit en företeelse. Det gällde, skriftligt eller oskriftligt, ett förbud för att återvända till Polen för de tusentals polska judar, utslängda under åren 1968-69.  Det har hänt att jag tillbringat timmar, nätter på flygplatsen i Warszawa innan jag har blivit insläppt till stan.\n       \nDet blev på nytt en svår tid för mig med sorgen, förtvivlan, ensamheten, övergivenheten, osäkerheten. Med hjälp av vänner, arbete och tid fortsätter man vidare.\nNågra år senare har jag träffat min andre livskamrat, jag hade tur. Han, en nära släkting till mig, född och bosatt i Paris, halv jude från hans fars sida, ensam med en vuxen son.\nTill att börja med var vi särbo men efter pensioneringen 1991 har vi flyttat ihop, med dubbel bosättning till hans bortgång i Paris 2006, han också i hastig hjärtinfarkt.\nÄn en gång blev jag ensam med min sorg, ensamhet, övergivenhet som med åren upplevs ännu\n\nmer påfrestande, långvarigare än förr.\n\nI dag, i denna pandemiska tid lever jag ensam, 94 år gammal, kvar i den ursprungliga, från 50 år tillbaka, lägenheten med hemhjälp varannan vecka; för övrigt klarar jag hushållet på egen hand, bl. annat tack vare bilen, kan jag handla, träffa vänner, göra korta utflykter.\nJag skulle inte kunna klara mig utan det enorma, både den fysiska och mentala, stödet av mina vänner ur yngre generationen, barnen till mina avlidna vänner,\nDet kulturella livet är borttaget pga Corona, annars har jag varit en flitig besökare på Konserthuset, Stadsteatern samt biograferna.\nVad gäller mitt sociala liv, det tackar jag den yngre generationen för, barnen till mina avlidna vänner samt några yngre kvinnor, som jag har träffat under de sista åren.\n\nMaria Rotstein\n \nGöteborg, maj 2021\n\n\n\n\n  .\n\n\n\n \n\n\n\n\n \n .",
        "modified": "Thu, 30 Sep 2021 07:56:35 GMT",
        "option_labels": [],
        "topic_item": {
          "label": "Din levnadsberättelse",
          "label_i18n": {
            "sv": "Din levnadsberättelse"
          },
          "type": "Textarea",
          "uuid": "d58e5ff5-763f-4b84-8899-6cde6498c6c7"
        },
        "topic_item_type": "dbc74838-ad1e-4ffd-9295-c4e13e7f20c6",
        "uuid": "27b29aeb-8b89-4480-ac23-72325154f0d0"
      },
      {
        "created": "Wed, 29 Sep 2021 08:25:20 GMT",
        "display_value": "14 november 1969",
        "modified": "Wed, 29 Sep 2021 08:25:20 GMT",
        "option_labels": [],
        "topic_item": {
          "label": "Ankomstdatum till Sverige:",
          "label_i18n": {
            "sv": "Ankomstdatum till Sverige:"
          },
          "type": "Textarea",
          "uuid": "ab9f42d8-a2cc-4eb1-928a-8a7ff91747ab"
        },
        "topic_item_type": "dbc74838-ad1e-4ffd-9295-c4e13e7f20c6",
        "uuid": "0f8332d6-55c6-46fd-8c19-98b4fdea438d"
      },
      {
        "created": "Wed, 29 Sep 2021 08:25:20 GMT",
        "display_value": "Wien, Łodz, Moskva, Warszawa",
        "modified": "Wed, 29 Sep 2021 08:25:20 GMT",
        "option_labels": [],
        "topic_item": {
          "label": "Tidigare bostadsorter:",
          "label_i18n": {
            "sv": "Tidigare bostadsorter:"
          },
          "type": "Textarea",
          "uuid": "187d0728-3c06-46f4-95c3-43bf8b3c4b91"
        },
        "topic_item_type": "dbc74838-ad1e-4ffd-9295-c4e13e7f20c6",
        "uuid": "cb6674c0-1577-4906-b07a-ea07917c19cc"
      }
    ]
  },
  {
    "archive_code": "M5/00001",
    "contributor": {
      "birth_year": 1946,
      "display_name": "Bronia Sokolow",
      "gender": "woman",
      "place": "Nacka",
      "uuid": "667ade5b-eb80-465e-b3d7-96e8575d8ab6"
    },
    "coordinates": "",
    "created": "Thu, 09 Sep 2021 09:32:27 GMT",
    "image_dms_id": "0138ZQA6zPCB",
    "license": "CC BY",
    "media": [
      {
        "created": "Thu, 09 Sep 2021 09:52:54 GMT",
        "dms_id": "0138ZQA6zPCB",
        "image_height": 416,
        "image_ratio": 0.8365384615384616,
        "image_width": 348,
        "license": "CC0",
        "mime_type": "image/png",
        "modified": "Thu, 09 Sep 2021 09:52:54 GMT",
        "name": "Levnadsberättelse Bronia Sokolow.png",
        "order_by_number": 1,
        "topic_item": {
          "label": "Ladda upp filer",
          "label_i18n": {
            "sv": "Ladda upp filer"
          },
          "type": "Media",
          "uuid": "e58ae7fd-30f9-4443-883a-e91dcd26770a"
        },
        "type": "image",
        "uuid": "57581c45-0c4b-4fad-81a3-c5aaf888100c",
        "owner": "Okänd"
      },
      {
        "created": "Thu, 09 Sep 2021 09:32:02 GMT",
        "dms_id": "0138ZQA6zPCA",
        "license": "CC0",
        "mime_type": "application/vnd.openxmlformats-officedocument.wordprocessingml.document",
        "modified": "Thu, 09 Sep 2021 09:32:02 GMT",
        "name": "200118-Bronia Sokolow (uppdaterad).docx",
        "order_by_number": 1,
        "topic_item": {
          "label": "Ladda upp filer",
          "label_i18n": {
            "sv": "Ladda upp filer"
          },
          "type": "Media",
          "uuid": "e58ae7fd-30f9-4443-883a-e91dcd26770a"
        },
        "type": "document",
        "uuid": "6c1d5b07-776a-4d7f-9736-9fb4e1cce942",
        "owner": "Okänd"
      }
    ],
    "modified": "Thu, 09 Sep 2021 09:53:08 GMT",
    "presentation_url": "https://minnen.se/tema/vi/17242",
    "published": true,
    "school_class": {
      "grade": "5",
      "name": "5A"
    },
    "submitted": false,
    "title": "",
    "title_i18n": {
      "sv": ""
    },
    "topic": {
      "name": "Vi, de fördrivna",
      "name_i18n": {
        "sv": "Vi, de fördrivna"
      },
      "uuid": "0f976fb0-b14b-4ef8-8bf9-84f3f07e1736"
    },
    "uuid": "c04b63a3-6b17-41b7-873c-932cc2ca7117",
    "values": [
      {
        "created": "Thu, 09 Sep 2021 09:32:27 GMT",
        "display_value": "Hur var din uppväxtmiljö? \n\nJag hade en bra uppväxtmiljö.  Jag bodde i stadsdelen Mokotow i 3 st nybyggda rosa trevåningshus med tre portar vardera. Husen står faktiskt kvar. Wejnerta 22, lgh 15, tre trappor utan hiss. I Husen bodde huvudsakligen anställda i utrikesministeriet. Många pappor i husen åkte till utlandet på diplomatiska resor men aldrig min pappa som var en lägre tjänsteman. Så småningom blev pappa avskedad, kanske i slutet av femtiotalet, så fick han ett mindre prestigefyllt jobb. Mamma arbetade inom Press-och Bokbyrån Ruch som personalansvarig.\n Mina föräldrar jobbade väldigt mycket och jag liksom min bror var ganska utlämnade åt oss själva. Vi lekte mycket ute, var väldigt fria, de vuxnas värld kändes långt borta. En lek som jag väl kommer ihåg var krigsleken. Man gör en rund ring på marken med en kniv som man ritar upp tårtbitar i ringen. Sedan kastar man kniven mot ringen och där den fastnar, där får man skära ur en jordbit och utöka på så vis sin egen jordbit. Den som har störst jordhög vinner. Kanske lite brutal lek, kniven måste fastna med spetsen i marken. Ibland fastnade kniven på någons fot. Okej, det var ju ganska direkt efter kriget. En annan lek var att snabbt sticka kniven mellan alla handens fingrar, fram och tillbaka.  Ernest min storebror (sex år äldre) var den som både skyddade mig och bestämde. När mamma ropade på mig ville han hjälpa till, han stack ut huvudet från tredje våningen och ropade på mig. Mina kompisar brukade gömma mig och ropa tillbaka att jag inte var där. I våra hus fanns det inga hissar, men i grannkvarteret fanns hissar, vilket var nytt och spännande för oss. Vi smög dit i stora skaror och busåkte upp och ner. En gång fick vi en skräckupplevelse när hissen fastnade mellan våningarna och vi fick sitta och vänta på hjälp, i flera timmar kändes de som. Jag minns att någon jagade oss när vi flydde därifrån. Portvakterna var var skräck, dem skulle man akta sig för.\n\nMånga statliga arbetsgivare erbjöd kolloverksamhet åt sina anställdas barn. Från det att jag var två år skickade föräldrarna mig på sommarkollo. Som det kändes var det kanske tre veckor, men det vet jag inte säkert. Kan ha varit kortare, men  jag hade förfärlig hemlängtan. Jag har förträngt mycket av det där, men kanske gjorde det mig också till en mer social person. När jag blev vuxen blev jag själv kolloledare. Mamma och pappa åkte på sina egna semestrar anordnade av deras arbetsplatser.\n\nJag gick på dagis, det var stora barngrupper men jag trivdes. Ofta hände det att jag blev kvar ensam när alla andra barnen blev hämtade. En gång, när ingen kom för att hämta mig, låste vaktmästaren dagis och tog mig med sig hem. Jag trodde att jag skulle stanna där för alltid.  Jag satt vid middagsbordet hos vaktmästarens familj kom mamma till slut med andan i halsen. Jag vet inte om det hände fler gånger. En annan uppskakande händelse som jag minns var när dagisföreståndare kallade efter mina föräldrar för att klaga på mig. Hon krävde att jag skulle sjunga den hemska sången som barnen skvallrade till henne om. Där blev det lite dubbla budskap, den var ju förbjuden, så jag vägrade. Den lärde min storebror mig och den började med orden “ Marsh marsh Hitlera niech go wezmie cholera”(...må kolera ta honom)  En nidsång om Hitler. Det upprörande var att melodin är tagen ur polska nationalsången. När jag sedan sjöng den hemma för mina föräldrar blev de kanske inte glada men inte heller överdrivet arga på mig vad jag minns.\n\nEfter skolan gick jag på fritids (i samma skollokaler, precis som barnen idag). Jag trivdes bra där, men när jag kom hem klockan fem var mamma och pappa fortfarande inte hemma. De jobbade så mycket. Alla mammor fick stå i matköer efter jobbet och kom ofta hem väldigt trötta. Jag hade inga nycklar, det var min bror som hade. Jag satt ofta i trappen och väntade. \nHemma hos oss köpte min pappa alltid en särskild barntidning åt mig Swierszczyk (Lilla syrsan) och en rysk som hette Murzilka (den finns faktiskt kvar upptäckte jag just!). Jag kunde inte ryska, men han läste den för mig. Hemma hade vi också en rysk encyklopedi. Samt Krokodil, den satiriska tidningen. På söndagarna klockan tre var det barnteater på radio som jag älskade.\n\nJag gick ofta till Teater Guliwer som var en marionetteater. De gav underbara föreställningar. \n\n\nVilka viktiga minnen har du från perioden före 1968? \n\nJag började studera vid Pedagogiska fakulteten i Warszawas universitet direkt efter gymnasiet 1964.  Det var både jobbigt pga alla tentor men också mycket roliga tider. Att vara student i Warszawa innebar mycket socialt umgänge. Många av mina väninnor bodde i studenthem (akademik) där det var mycket påvert - man bodde i ett stort rum med fem sängar. De levde på ett litet studiebidrag. Men jag hade ju mamma och pappa och kunde bo hemma. Några andra lägenheter för unga fanns inte. För att bli tilldelad en lägenhet fick man stå i kö i 20 år. Man bodde helt enkelt hemma tills man gifte sig eller ännu längre. Många fick t o m bo kvar hemma efter att de hade gift sig och skaffat barn. \n\nUpptakten till regeringens antisemitiska kampanj var premiär Gomulkas tal på partikongressen i juni 1967 där han sade att medborgare med judisk nationalitet som hyllar Israels seger i 6-dagars kriget utgör femtekolonnare. Samma jämförelse som användes mot Hitlers sympatisörer i Polen före kriget. Innan dess var Polens inställning till Israel, dikterat av Moskva, positiv, men när Sovjet ändrade sin politiska inriktning och fördömde Israel, var polska kommunistiska partiet tvungna att följa deras exempel. Talet var signalen till allomfattande aktionen mot polacker av judisk härkomst på alla arbetsplatser, skolor och institutioner. Det talades om sionister som fiender till den polska socialistiska staten. Samtidigt rådde det bland studenter och ledande intellektuella missnöje med den ökande kontrollen över press, radio och TV. De önskade reformer och större yttrandefrihet. En dag hörde jag på bussen ett samtal mellan två unga personer: ”Igår på teatern under föreställningen Dziady (ett drama av Adama Mickiewicz) började publiken att skandera ”Bort med ryssen!” vilket var citerat från den stora 18-hundratalsnationalpoeten Mickiewicz. Myndigheternas svar var att ta ner föreställningen från scenen. Det var upptakten till studenternas strejker. Nästa dag stod det i tidningen om det “antipolska, revisionistiska” upproret på teatern. Händelsen var väldigt oroande och efter det gick allting väldigt fort. Det var som en signal för makthavarna att påbörja kampanjen mot “bananungdomar”, dvs \" de bortskämda söner och döttrar till sionistiska kosmopoliter.” Alla förstod att detta var förtäckta benämningar på människor med judisk börd.\n\nSjälv deltog jag aldrig i några demonstrationer eller strejker (ockupationsstrejker). Jag deltog inte eftersom jag anade att jag som judinna borde ligga lågt. Dessutom var jag i slutet av mina studier och ville absolut inte äventyra min examen på något sätt. På universitetet blev jag aldrig utsatt för antisemitism.   \n \n\nVad arbetade du och människor i din närhet med? Vilka traditioner och högtider firades i din barndomsmiljö? \n\nVilka språk talades och vilka olika gemenskaper fanns det i din uppväxtmiljö? Vilken roll spelade religion i ditt hem? \n\nPolska men mina föräldrar pratade jiddisch med varandra när de inte ville att vi barn skulle förstå. Föräldrarna var ateister och vi hade inga judiska traditioner i hemmet. Pappa var partimedlem, mamma var med i Bund före kriget (en judisk socialistisk org.) men den förbjöds efter kriget, liksom alla andra partier utom den rådande, kommunistiska partiet.\n\n\nVilka erfarenheter av antisemitism har du från perioden före 1968? \n\nJag ska berätta hur det var när jag fick veta att jag var judinna. Det var några grannar, inte i samma byggnad, utan i ett annat hus i närheten. Jag och deras dotter lekte, men plötsligt uppstod det bråk mellan oss. Hennes mamma kom ut och skällde ut mig. Jag sade: men varför kom hon till vår gård? - “Vår gård, vår gård?” sa mamman, - Palestina är ert! Jag blev ledsen, gick hem och berättade för mina föräldrar. De tröstade mig och förklarade att kvinnan menade att det bor judar i Palestina och att vi var judar men även polacker. Jag var i sex eller sjuårsåldern. Sedan den dagen visste jag att jag var judinna. Så småningom blev jag medveten om min judiskhet då föräldrarna, när de inte ville att vi barn skulle förstå, pratade sinsemellan jiddisch. De prenumererade också på en tidning på jiddisch Folks shtime (Folkets röst). Det var ingenting jag pratade med mina väninnor om. På religionslektioner var jag med och på kollo följde jag med kompisarna till kyrkan. \nI min värld var jag till största delen alltid i skolan eller dagkollo eller på fritids. Föräldrarna jobbade jämt. Men vissa barn hade hemhjälp, en del hade mammor som var hemmafruar vilket jag avundades dem. Men jag tror de flesta hade det som jag. Mina föräldrar var väldigt entusiastiska och älskade den nybildade folkrepubliken, de deltog gärna i folkliga aktioner som t ex att rensa gatorna från efterkrigsruiner, “odgruzowanie Warszawy”.  Det var som en glädjefylld utflykt för oss. Många barn fick ta hand om sig själva, vi förväntades bli självständiga.  Av princip firade mina föräldrar inga högtider, inte ens födelsedagar.\n\n\nVilka erfarenheter av Förintelsen och andra världskriget var framträdande i din uppväxtmiljö?\n \nDet viskades bara om det så vi fick bara höra skärvor av det. Ordet “jude” förekom nästan aldrig i offentliga sammanhang. I publikationer om förintelsen hette det att det var polska medborgare som blev offer i tyskarnas koncentrationsläger. Vid avtäckandet av monumentet till minne av ghetto upproret i Warszawa uttrycktes i svepande termer att de man hedrar var heroiska hjältar som slogs och dog i striden för ghetto.(!) Det gavs ut några album med fotografier från de befriade utrotningslägren, där det sas att fascisterna mördade 4 miljoner “polacker samt några andra nationaliteter och minoriteter”. Jag minns att vi hade en sådan bok hemma. Jag och min bror tittade i den och dess svartvita bilder med skelett och sånt, men föräldrarna tog den ifrån oss. De tyckte inte att den var lämplig för barn. När kriget bröt ut flydde de till Sovjet där de stannade till februari 1946. I Sovjet fick man inte förflytta sig fritt, det gällde även sovjetiska medborgare. 1940 föddes min bror i staden Kanibadam, i asiatiska republiken Tadjikistan, jag föddes i Kuybyshev (idag Samara) sex år senare. De var skilda åt under långa perioder, som utlänningar hade de särskilda pass där även bokstaven J (Jevrej) var instämplat . Men var de fick kuska hit och dit, det har jag ingen aning om eller hur många gånger de tvingats förflytta sig under de åren. De återvände till Polen 1946 när jag var tre veckor gammal. Min brors första språk var ryska. \nDe pratade aldrig med oss barn om kriget eller om sitt liv i den sovjetiska exilen De ville bespara oss sina och släktens svåra umbäranden. De kände tacksamhet gentemot den sovjetiska makten som tog emot de i deras flykt undan förintelsen. Judar som stannade kvar i det ockuperade Polen överlevde inte. Föräldrarna ville se framåt och delta i uppbyggnaden av ett nytt Polen. \n\n\nVilka centrala- historiska eller privata händelser påverkade ditt liv före 1968? \nFinns det något barndomsminne som är extra viktigt för dig?\nDen antisemitiska kampanjen och emigrationen\nHur upplevde du den antisemitiska kampanjen 1967-1972? \nPå vilket sätt drabbade kampanjen dig, din familj och dina vänner? \n\n\nDen drabbade mina föräldrar och min bror först och främst. Pappa sa “De förrådde oss”. Han fick ett psykiskt sammanbrott, han bröt ihop totalt och hamnade på sjukhus. Gomulka hade 1967 pratat på fackförenings kongress och dagen efter kom talet i tidningarna man läste. \nPappa läste Trybuna Ludu och det stod att judar var sionister, femtekolonnare, främmande element. Han blev tillintetgjord. Han kände att det som han hela livet trodde på och kämpade för visade sig vara lögn.\n\nMin bror var vid den här tiden student vid juridiska fakulteten på universitetet. Samtidigt var han engagerad i Babel, en judisk ungdomsklubb där han innehade posten som ledare och organisatör. Klubben som hade funnits i några år fungerade som mötesplats för unga. Man bjöd in kända personligheter som berättade om sitt arbete, på kvällarna var det dans eller bridge-turneringar. Nu blev Babel föremål för kritiska attacker från makthavarna under den antisemitiska kampanjen och den stängdes 1968. Min bror betraktade sig som polack med judisk och polsk identitet. Han tänkte inte ta åt sig, låta sig brytas ner av den mediala kampanjen. “Det är mitt land, ingen har rätt att kalla mig för en främling här!”, menade han. “De får dra mig härifrån med skottkärra!” Men en incident avgjorde han till slut gav upp: Hans närmaste vän och studiekamrat från juridiken Tadek sade en dag att hans ögon har öppnats och att han har förstått vem min bror och hans gelikar är för några: ett främmande element på den polska kroppen, Polens fiender. Min bror bröt fullständigt ihop. Det var första gången i mitt liv jag såg min bror gråta. Vännens svek blev droppen och min bror bestämde sig för att lämna Polen.Vid det laget hade jag redan bestämt mig för att emigrera med min nyblivne man och min mamma. För min pappa var det aldrig aktuellt att lämna Polen. Men till slut gjorde han ju det, han hoppade av vid ett Sverigebesök 1972. \n\n\nNär och varför togs beslutet att emigrera? \n\nFör mig personligen var det en härlig tid, jag var precis klar med min utbildning, jag var nykär och nygift, jag och min man hade varit på bröllopsresa i Mazurien. Vi hade fått pengar från min mans syster som bodde i USA till köp av lägenhet. Men vi fick avslag på vår ansökan om lägenhetsköp. Den officiella motiveringen till avslaget var att min man var utlänning, han var rysk medborgare. Hans historia skulle kräva en egen kapitel. I kort kan man säga att hans föräldrar mördades i Polen vid krigets början 1939 och han evakuerades med en grupp andra föräldralösa barn till Sovjet. Där blev han kvar i 25 år, med nytt, ryskt namn Sokolow tills han hittades av hans syster med hjälp av Röda Korset. När jag träffade honom hade han varit i Polen i bara några år.\n\nOfficiellt hette det att judarna lämnade Polen för Israel. Den påhittade historien var att målet var Israel, i verkligheten var det bara en liten del som reste dit. De flesta åkte till Sverige, Kanada och USA. \nVi lämnade ansökan om visum till Kanada, det tyckte vi lät bra. Men rykten gick i alla fall om att även Sverige tog emot. Vi visste nästan ingenting om Sverige, jag kände bara till en film om soldaten Bom med Nils Poppe. Sverige beviljade oss visum först och då blev det så. Vi hade inga förväntningar eller aningar om vad som väntade. Men vi hade inte heller något att förlora. Vi ägde ingenting utom vår utbildning, färdiga studier. \n\nVi åkte tåg från Warszawa i november och kom till en blåsig Stockholm. Jag minns inte mycket från resan men någon måste ha informerat oss att vi måste åka till en flyktingförläggning i Lundsbrunn. Det var som att komma till en kurort. Till att börja med tyckte vi att allt var jätteunderbart, vi träffade 20 - 25 familjer till, landsmän i samma situation som vi. Vi fick tre måltider om dagen och ett eget rum samt svenskundervisning nästan från början. Det var där jag fick höra Evert Taube för första gången och Povel Ramel som sjöng \"ta av dig skorna\". Vi tyckte att sången var konstig och att Taube sjöng ganska fult, medan personalen fick något högtidligt över sig när hans skivor spelades. \n\nMed tiden började vi tröttna på det passiva livet på förläggningen. Vi ville sätta igång med eget liv. Jag var gravid i tredje månaden. I början trodde vi på vad de sagt om att saker och ting skulle ordna sig, men efter ca 3 månader så bara stack jag därifrån själv och anmälde mig på universitetet i Göteborg till tvåårig kurs i svenska för utländska studenter. Jag tog studielån. Min tanke var bara att börja plugga, fortsätta studera på ett eller annat sätt. Man var tvungen att ha den kursen först innan jag kunde studera annat på universitetsnivå. Jag ville verkligen lära mig svenska ordentligt. Jag bodde alltså själv i Göteborg i en lånad etta utan kök och badrum. Min man var kvar på förläggningen och sökte jobb och till slut fick han jobb i Stockholm som tekniker på LM Ericsson. Då var jag gravid i sjätte månaden. Medan min man gick till jobbet varje morgon sökte jag en lägenhet åt oss. Bland annat hyrde vi ett rum hos en svensk en familj. Det var mycket obekvämt, vi fick inte använda köket, bara badrummet. Jag tror kanske att vi stannade där i en vecka. Därefter bodde vi i två veckor hos en avlägsen släkting i Farsta, en överlevare från koncentrationsläger, Fela Larsson och hennes man Åke. Fela tyckte att våra problem var väldigt små i jämförelse med hennes upplevelser i Auschwitz där tyskarna mördade hennes nyfödda barn och hennes man. De hade ingen aning om hur vi kunde skaffa oss bostad. Jag hörde någonting om att det finns något som heter något som börjar på \"social\" som kunde hjälpa mig. Så i telefonkatalogen hittade jag Socialstyrelsen, jag tror det var på Wallingatan. En tjänsteman frågade vad han kunde stå till tjänst med och då sa jag att jag behövde en lägenhet. Vi pratade engelska. Han blev väldigt förvånad och sa Här har vi inga lägenheter. Men han sa ändå, att han skulle se om han kunde göra något och bad mig att återkomma om en vecka.  Jag kom tillbaka och då sa han att det fanns en ledig lägenhet i Märsta. Jag visste bara att Märsta låg långt bort från stan så jag började gråta. Min man jobbade ju i Stockholm och jag skulle plugga på universitetet. Då sa han okej, jag får se om jag kan hjälpa dig. Jag skulle komma om några dagar igen. Den gången sa han att det fanns en lägenhet i Orminge och att det tar en halvtimme från stan. Han instruerade mig om att åka till en HSB-avdelning som fanns i Orminge på den tiden. Jag åkte dit och mötte en tjänsteman och då var jag gravid i sjunde månaden. Det var varmt och han gick i sakta mak med en stor nyckelknippa med kanske 30 nycklar för att visa mig till lägenheten. Jag var mycket förväntansfull och gick med blicken på hans nyckelknippa. Till slut var vi framme. Det var som att komma till paradiset när han öppnade dörren till lägenheten! Den var delvis möblerad, någon annan polsk medborgare hade bott där men som hastigt lämnat den. Lägenheten var på tre rum och kök + en fin balkong. Vi fick lån från HSB på 10500 kr. Tack tjänstemannen på Socialstyrelsen! Vi flyttade in i maj 1970. Vi betalade av det i tio år. Det var en oerhörd lyx! I Polen hade vi bott fyra personer på 45 kvm. I vårt nya hus bodde tre polsk-judiska grannar, även de politiska flyktingarna. Det visade sig att det bodde minst femton olika polsk-judiska familjer i Orminge. Orminge bibliotek var fantastiskt. Och gruppen av polsk-judiska sjuttioåringar hade det som sitt pensionärsfritids. En gång skrev Nacka Värmdö Posten en artikel om dem. Den skulle jag vilja hitta!\n\n\nVad kände du inför beslutet att emigrera? Påverkade den antisemitiska kampanjen din världsuppfattning och självbild? Vilka deltog i den antisemitiska kampanjen och vilka försökte motverka den? Hur gick din migration till? \n\nJag födde min dotter Paulina 23 juni i Nacka sjukhus. Så småningom kom min mamma från Lundsbrunn och även hon fick en liten etta i Orminge. Jag skrev in mig vid Stockholms universitet och fortsatte svenska studier, min man jobbade medan min mamma passade vart barn. För att träna min svenska började jag jobba med Unga Örnar som hade barnverksamhet i Orminge på kvällarna, vissa helger åkte vi på utflykter med barnen. Jag minns Hanna Högberg, underbar person. Andra jag minns är Lisbeth, Margareta, Siv. De tog emot mig med öppna armar. Jag började också arbeta som vikarie på barnstugor i Orminge. När Arbetsmarknadsutbildningen, AMU annonserade 1974 om en kurs för arbetslösa akademiker till förskollärare i Norrköping så hoppade jag på det. Det var en avkortat, ettårig kurs som gav diplom till förskollärare. Vi var en grupp på 20 unga kvinnor (det fanns två killar tror jag) som bodde tillsammans i ett par lägenheter och levde en härlig studentliv.Det var en rolig och lärorik tid som blev för mig en inkörsport till det “svenska livet” som jag längtade så mycket efter. Och jag älskade den svenska pedagogiken som föddes ur den berömda 1968- års Barnstugeutredningen som så småningom utmynnade i Förskolelagen. Det tråkiga var att jag fick lämna mitt lilla barn hemma i Stockholm i veckorna. Hon gick på dagis, Boo-paviljongen hette det.  \n\nDen första tiden i Sverige\nHur upplevde du den första tiden i Sverige? Vad tänkte du om Sverige, den svenska samhället och kulturen? Hur var mottagandet? Vad tänkte du om landet du kommit till, dess samhälle och kultur?\n\n\nLivet i Sverige\n\nMitt vuxna liv började i Sverige. Att bli förälder efter sex månader i det nya landet blev en omvälvande upplevelse. Det kändes som en dröm att ha eget hem, man och barn. Jag älskade min roll som mamma. Livet i Orminge med närheten till naturen som jag aldrig upplevde tidigare kändes som en saga. Jag ville ge min dotter det som jag själv aldrig fick: en julgran, firandet av födelsedagar och att känna tillhörighet till sitt land. Jag ville bli svensk och att mitt barn skulle känna sig svenskt. Jag och min man lärde känna många människor, svenskar och polacker av judisk härkomst. De gav oss sitt stöd och goda råd om det svenska samhället. De blev våra kära vänner. Till exempel herr Berkovitz som ofta lånade oss pengar, känd bland svenska överlevande från förintelsen som kom med Röda bussar, David Schwartz och hans fru Sylvie, också han överlevare från Förintelsen, sociolog och redaktör för tidskriften Invandrare och Minoriteter (han hjälpte mig skriva ansökningar om jobb), de tidigare nämnda Fela och Åke Larsson hos vilka vi fick bo under två veckor då vi var hemlösa, makarna Luxemburg samt alla polsk-judiska Ormingeborna. Min man var känd och omtyckt av dem sistnämnda eftersom han på sin fritid lagade deras trasiga, gamla elektronik apparater, oftast gratis eller för en symbolisk summa. Vilket jag irriterade mig på då allt det dammiga skruttet låg länge utspritt på vardagsrumsbordet. \n\nTankar om framtiden\nMin storebror fortsatte att utöva inflytande på mig från USA. I sitt nya land hade han kommit i kontakt med den judiska miljön. Varje år kom han och hälsade på mig i Stockholm. Han hade även många kompisar här i Sverige. Det är klart, det är lite annorlunda i New York, där kan man vara judisk på lite olika vis, inte alltid religiöst, men ändå med judiska traditioner. Han tyckte att jag skulle ge mina barn en judisk identitet. Själv hade han inga barn. Jag ignorerade hans uppmaningar och “goda råd” eftersom det kändes inte så viktigt för mig. Men 1979 skedde traumatiska händelser som lämnade djupa spår. På våren, under tragiska omständigheter, dog min mamma efter en tids djup depression, sedan samma år på hösten avled hastigt min bror i en hjärtinfarkt på flygplatsen i Detroit endast 39 år gammal. Jag åkte till hans begravning. De här upplevelserna lämnade mig med ångest. Den kris som jag genomlevde då ledde till att jag beslöt mig för att skicka min dotter till Hillelskolan. Jag vet inte hur jag fick kännedom om skolan, men 1980 började min dotter på Hillel. Det var en ganska stor uppoffring, både ekonomiskt och det faktum att skolan låg inne i stan och jag ville inte skicka en tioåring ensam till stan, utan en vän, en äldre dam i Polen, fick besöka oss och bo med oss under en tid. Varje dag under kanske flera månader åkte hon med Paulina till skolan. Själv hade jag inte tid att åka in och ut till stan varje dag, eftersom jag jobbade. \nJag hoppades att jag skulle få lite gemenskap med de andra judiska mammorna, men jag upplevde mig avvisad av dem, på ett ganska bryskt sätt. Det kändes som att de såg ner på mig på något sätt. Samtidigt tyckte jag att det var spännande med alla historier som min dotter kom hem med. De religiösa inslagen övertygade inte mig och kändes främmande men jag tänkte att det vore bra om vi kunde lära oss de judiska traditionerna. Någonstans förstod jag att min dotter uppfattade liknande signaler som jag men att det på det stora hela var en helt okej skolgång och jag visste att hon hade bra vänner som ofta bodde över hos oss och hon hos dem. Hur som helst, det blev aldrig aktuellt att någon av mina yngre döttrar skulle gå där senare. De gick i vanliga skolor i Orminge. Min nyfikenhet på det judiska var mättat i det avseendet. \n\nUnder mina 17 år som förskollärare och som Ormingebo fick jag och min familj många svenska vänner bland grannar och arbetskamrater. För dem var vi en polsk familj och vi fick ofta svara på deras nyfikna frågor om Polen. Själv kände jag mig som polska med judiskt påbrå och lagade gärna mammas maträtter hemifrån: oxtunga, gefilte fish, sernik (ostkaka) eller rödbetssoppa med piroger. Samtidigt tillägnade jag mig matlagning av svenska rätter, till exempel gravad lax, kanelbullar och köttbullar.\n\nJag och min familj njöt av den svenska naturen som fanns så nära inpå knuten, och vi blev nyfikna på att lära känna andra delar av Sverige. Vi reste på semester till Gotland, Öland, Värmland och Jämtland. 1982 köpte vi en liten stuga med tomt på 700 kvm belägen i en stugby på Ingarö. Den sålde vi efter 18 år när min man blev sjuk i cancer. På Ingarö lärde vi känna fler svenskar som vi blev vänner med, bl a Bengt Hallberg och Gunilla Wettergren, inbitna socialdemokrater med betydande positioner i det svenska samhället.Våra jämnåriga döttrar blev sommarvänner, jag och Gunilla plockade svamp tillsammans.\nEfter 17 år som förskollärare började jag studera på nytt, på Socialhögskolan. Jag blev färdig socionom 1990 och fick arbete på socialkontoret inom enheten Barn-och Familjeomsorgen. Där stannade jag i 10 år. Därefter arbetade jag som kurator i 10 år inom Habiliteringen i Stockholm.\n\nMin identitet\n\nRiktig svensk blev jag inte. Det blir jag aldrig i andras ögon. På arbetsplatsen var jag alltid “polskan”. Jag påmindes och påminns fortfarande dagligen om mitt invandrarursprung genom ständiga frågor om hur, när och varför jag kom till Sverige och om jag trivs här. Jag talar bra svenska men min brytning avslöjar mig så fort jag öppnar munnen. Frågorna är kanske inte illa menade men de placerar mig omedelbart utanför, skapar “vi och de” läge. Så förblir jag den eviga invandraren. Att jag är judinna berättar jag bara ibland, beroende på omständigheterna. I det avseende känns det likartat som i Polen - man ligger lågt med sin judiskhet, en regel som, enligt mig även de flesta svenska judar tillämpar. Antisemitisk attityd från en svensk mötte jag en gång på min arbetsplats. Det var en kollega, Pär, som kommenterade det faktum att min dotter gick i Hillelskolan: \"Judar förföljer palestinier, de är sionister och bryr sig bara om Israel!\" En annan gång deklarerade min polsk-svenska väninna Johanna att judarna bär själva skulden för att människor ogillar dem, detta på grund av att de isolerar sig från övriga samhälle. Hon blev inte övertygad när jag räknade upp en lång rad framstående polsk-judiska politiker, författare, musiker, vetenskapsmän, filmare, filosofer och hjältar som stred för Polen. Det var en urgammal antisemitisk klyscha som ändrar skepnad vid behov:  antingen är du för mycket judisk och främmande - eller -  för mycket assimilerad, då är du ulv i fårakläder, du låtsas att du är som majoriteten av samhället, infiltrerar det, men blir snart avslöjad som en utböling. Indirekt antisemitism mötte jag inom svenska medier där vissa kända vänsterorienterade kulturprofiler skrev om \"sionister\" och gjorde svenska judar ansvariga för Israels politik gentemot palestinier. På 90-talet har jag sett min mans namn på den kände antisemiten, Ahmed Ramis, \"judelista\".\n\nDe antisemitiska rösterna har, tyvärr, inte tystnad. Höger-och- vänsterextremister samt islamister har de sista 15 åren blivit alltmer högljudda och hotfulla. Media rapporterar dagligen om deras aktiviteter. Det urgamla judehatet är högst närvarande i vårt samhälle.\nSjälv betraktar jag mig som både polsk, svensk och judisk. Jag älskar det polska språket, litteratur, teater och det vackra landet. Jag längtar till Polen och åker dit nästan varje år där jag träffar mina polska vänner, går på konserter, bio och teaterföreställningar. Jag älskar Sverige lika mycket och läser svenska böcker och konsumerar svensk kultur, jag är en typisk kulturtant. Jag är stolt över min judiska arv som jag fick efter mina föräldrar. Det är de som introducerade mig i judisk litteratur och judisk kultur (Spelman på taket såg jag först på judiska teatern i Warszawa). Jag åker gärna till Israel, men gillar inte Likuds ockupationspolitik. Jag är sekulär, röstar på sossar och anser att Sverige borde bli republik.\nVad gäller mina döttrar Paulina, Irene och Veronica så är jag ändå glad att de, tack vare att de föddes i Sverige, är och känner sig riktiga svenskar. De har alla tre icke-judiska makar och partners men de är väl medvetna om sitt ursprung. Hur mycket judiska de vill vara lämnar jag helt och hållet åt dem själva att bestämma.",
        "modified": "Thu, 09 Sep 2021 09:53:08 GMT",
        "option_labels": [],
        "topic_item": {
          "label": "Din levnadsberättelse",
          "label_i18n": {
            "sv": "Din levnadsberättelse"
          },
          "type": "Textarea",
          "uuid": "d58e5ff5-763f-4b84-8899-6cde6498c6c7"
        },
        "topic_item_type": "dbc74838-ad1e-4ffd-9295-c4e13e7f20c6",
        "uuid": "82d391f0-177a-4dae-9844-5f179670a43a"
      },
      {
        "created": "Thu, 09 Sep 2021 09:32:27 GMT",
        "display_value": "Warszawa, Orminge (Saltsjö-Boo)",
        "modified": "Thu, 09 Sep 2021 09:32:27 GMT",
        "option_labels": [],
        "topic_item": {
          "label": "Tidigare bostadsorter:",
          "label_i18n": {
            "sv": "Tidigare bostadsorter:"
          },
          "type": "Textarea",
          "uuid": "187d0728-3c06-46f4-95c3-43bf8b3c4b91"
        },
        "topic_item_type": "dbc74838-ad1e-4ffd-9295-c4e13e7f20c6",
        "uuid": "b24b4780-274c-49ec-af7f-24b95c30e49b"
      },
      {
        "created": "Thu, 09 Sep 2021 09:32:27 GMT",
        "display_value": "November 1969",
        "modified": "Thu, 09 Sep 2021 09:32:27 GMT",
        "option_labels": [],
        "topic_item": {
          "label": "Ankomstdatum till Sverige:",
          "label_i18n": {
            "sv": "Ankomstdatum till Sverige:"
          },
          "type": "Textarea",
          "uuid": "ab9f42d8-a2cc-4eb1-928a-8a7ff91747ab"
        },
        "topic_item_type": "dbc74838-ad1e-4ffd-9295-c4e13e7f20c6",
        "uuid": "8f9bd9b7-b274-44d3-9b25-9b2ee93ac21c"
      }
    ]
  },
  {
    "archive_code": "M5/00012",
    "contributor": {
      "birth_year": 1950,
      "display_name": "Luisa Simberg",
      "gender": "woman",
      "place": "Stockholm",
      "uuid": "4c2d2549-2ce7-417a-bad4-2f7931d73669"
    },
    "coordinates": "",
    "created": "Tue, 07 Dec 2021 07:01:39 GMT",
    "image_dms_id": "013Ajsp1c2to",
    "license": "CC BY",
    "media": [
      {
        "created": "Tue, 07 Dec 2021 06:55:01 GMT",
        "dms_id": "013Ajsp1c2tn",
        "license": "CC BY-NC",
        "mime_type": "application/msword",
        "modified": "Tue, 07 Dec 2021 06:55:01 GMT",
        "name": "Följebrev till min berättelse12.doc",
        "order_by_number": 1,
        "topic_item": {
          "label": "Ladda upp filer",
          "label_i18n": {
            "sv": "Ladda upp filer"
          },
          "type": "Media",
          "uuid": "e58ae7fd-30f9-4443-883a-e91dcd26770a"
        },
        "type": "document",
        "uuid": "3cfaf3a2-2c96-4a56-9428-2fb1346d5b9f",
        "owner": "Okänd"
      },
      {
        "created": "Tue, 07 Dec 2021 07:01:10 GMT",
        "dms_id": "013Ajsp1c2to",
        "image_height": 1024,
        "image_ratio": 1.25390625,
        "image_width": 1284,
        "license": "CC BY-NC",
        "mime_type": "image/png",
        "modified": "Tue, 07 Dec 2021 07:01:10 GMT",
        "name": "Luisa Simberg foto.png",
        "order_by_number": 1,
        "topic_item": {
          "label": "Ladda upp filer",
          "label_i18n": {
            "sv": "Ladda upp filer"
          },
          "type": "Media",
          "uuid": "e58ae7fd-30f9-4443-883a-e91dcd26770a"
        },
        "type": "image",
        "uuid": "57589280-0c50-4d3d-b3dc-c04e92470992",
        "owner": "Okänd"
      },
      {
        "created": "Wed, 08 Dec 2021 10:56:43 GMT",
        "dms_id": "013Ajsp64LDg",
        "license": "CC BY-NC",
        "mime_type": "application/msword",
        "modified": "Wed, 08 Dec 2021 10:56:43 GMT",
        "name": "MinresaFreddyberättelse12.doc",
        "order_by_number": 2,
        "topic_item": {
          "label": "Ladda upp filer",
          "label_i18n": {
            "sv": "Ladda upp filer"
          },
          "type": "Media",
          "uuid": "e58ae7fd-30f9-4443-883a-e91dcd26770a"
        },
        "type": "document",
        "uuid": "ca2a3cf5-2c8f-4b7d-8067-a1849ec84e0d",
        "owner": "Okänd"
      }
    ],
    "modified": "Wed, 08 Dec 2021 10:57:31 GMT",
    "presentation_url": "https://minnen.se/tema/vi/17587",
    "published": true,
    "school_class": {
      "grade": "5",
      "name": "5A"
    },
    "submitted": false,
    "title": "",
    "title_i18n": {
      "sv": ""
    },
    "topic": {
      "name": "Vi, de fördrivna",
      "name_i18n": {
        "sv": "Vi, de fördrivna"
      },
      "uuid": "0f976fb0-b14b-4ef8-8bf9-84f3f07e1736"
    },
    "uuid": "cf26f21a-b4f2-4ad4-bfb3-3c8200de2818",
    "values": [
      {
        "created": "Tue, 07 Dec 2021 07:01:39 GMT",
        "display_value": "Czestochowa",
        "modified": "Tue, 07 Dec 2021 07:01:39 GMT",
        "option_labels": [],
        "topic_item": {
          "label": "Tidigare bostadsorter:",
          "label_i18n": {
            "sv": "Tidigare bostadsorter:"
          },
          "type": "Textarea",
          "uuid": "187d0728-3c06-46f4-95c3-43bf8b3c4b91"
        },
        "uuid": "6389fe47-167c-4ed2-a391-6868228ac315"
      },
      {
        "created": "Tue, 07 Dec 2021 07:01:39 GMT",
        "display_value": "10 oktober 1969",
        "modified": "Tue, 07 Dec 2021 07:01:39 GMT",
        "option_labels": [],
        "topic_item": {
          "label": "Ankomstdatum till Sverige:",
          "label_i18n": {
            "sv": "Ankomstdatum till Sverige:"
          },
          "type": "Textarea",
          "uuid": "ab9f42d8-a2cc-4eb1-928a-8a7ff91747ab"
        },
        "uuid": "a95a717a-dafc-428d-9b38-bbed3d54ab14"
      },
      {
        "created": "Tue, 07 Dec 2021 07:01:39 GMT",
        "display_value": "Min resa från Czestochowa via Marstrand\n\n\n\n\n  \n\n\n\n\n\n\n\n1.\tInledning\n\nDet är många år som jag levde med tanken att skriva om min uppväxt och start av ett nytt liv i Sverige.  Våra döttrar Caroline och Renée var länge drivande till idén att jag skulle berätta om mitt liv och särskilt om min resa till Sverige och vistelse på Marstrand.\n\nFörst när jag skrev till Forum för levande historia och fick träffa Margit Wettstein, kom den stora knuffen att skriva min berättelse. Margit är mycket inspirerande person och gav mig många goda råd och synpunkter. Hon talade om för mig om vikten att berätta om mitt liv.\n\nMin man Freddy beskriver kortfattat om sin familj och sina judiska rötter som sträcker sig från 1800 talet.\n\n\n \n\n\n2.\tJudiskt Czestochowa före 1939\n\nCzestochowa kallades för judisk stad  i Polen på 1920 talet. Här bodde ca 150- 200 000 invånare.  Av dessa var ca 30-50 000 judar. Judar var en betydande andel av befolkningen. \nMånga judar från Ukraina och Ryssland på genomresa till USA stannade i Czestochowa. \nOfficiellt bodde i Czestochowa år 1939 ca 29 000 judar men troligen mer än 40 000 judar. Flera kom från andra städer i Polen och Ryssland.\nMånga kända rabbiner bodde och tjänstgjorde  i Czestochowa.\nCzestochowas liv frodades, möjligen av orsaken att judar var företagsamma och driftiga.\nCzestochowa var mångkulturell plats med folk med blandade religioner. Utöver judar bodde här evangelister, rysk-ortodoxa, romer och även andra minoriteter. Czestochowa var samtidigt centrum för katolicism med berömt kloster Jasna Gora med reliken Svarta Madonna. Mellan 1918- 1938 var judar mycket aktiva och bodde ofta inom vissa stadsdelar av Czestochowa.\nJudar hade sina verksamheter i närheten av klostret och kunde leva sida vid sida med katoliker.\nStora problem med antisemitismen i Czestochowa kom i samband med att Hitler kom till makten i Tyskland.\nDe antisemitiska rörelserna, pogromer startade redan 15 november 1918, 27 maj 1919,\nnovember 1931 och sommar 1933. Senare blev pogromer i september 1935, 19 juni 1937  och 20 september 1937 . Pogromer yttrade sig att så kallade ” endeki” stod utanför judiska affärer och stoppade kunder för att lämna tillträdet till dem eller angrep judar helt oprovocerat med knivar på gator och torg. Judiska stånd på marknader blockerades ibland. Judiska hem var länsade och förstörda utan anledning eller konfiskerade.\nFöre 1938 var Czestochowa paradis för små hantverkare, barnvagnsfabriker, textilier, gardinproduktion innan Hitler kom till makten.  Judar trivdes i Czestochowa, många var duktiga hantverkare och driftiga.\nI Czestochowa var tre stora synagogor som byggdes av judar. Bara den modernaste synagoga kunde räddas undan nazister och byggdes senare om av kommunistregimen till Konserthuset.  Synagogan hade ju perfekt akustik som passade utmärkt för Konserthuset.\nTyskar visste mycket väl om Czestochowa.  Hitler  behövde  sy uniformer till soldater och kläder till sin civila befolkning. Tyska män skulle ut och kriga och bevaka koncentrationsläger. Det var en anledning varför Hitler valde Czestochowa som plats för att bygga ett arbetskoncentrationsläger med den stora, judiska befolkningen  som kunde arbeta som slavar utan lön.  Driften av lägret sköttes av schweiziska firman Hasag-Pelcery med kontakter till BMW. Chefen blev kapitan Degenhardt.\nHasag-Pelcery var  största koncentrationsläger i Czestochowa.  Andra tvångslägren som existerade i  Czestochowa var Järnverket,  Warta och Czestochowianka.  Namn Pelcery kommer från grundaren, tygfabrikanten  Peltzer som var känd för färgning av ull. Peltzers söner, en belgisk medborgare August Peltzer startade ett företag i byn Stradom, nära Czestochowa i början av 1905.  1942 köptes hans bolag av ett tyskt bolag Hasag från Lipsk , och  namnet ändrades till Hugo Schneider Gesellschaft. Verksamheten skiftades till tillverkning av ammunition och vapen. Huvudarbetskraft var judar utan lön. Min pappa hade kontakter med en underjordisk verksamhet för smuggling av vapen och ammunition.\nTyvärr visste inte min mamma mycket om det. Det var topphemligt.\nPartisaner behövde vapen.\n20 juli 1943 dödades 400 arbetare från Hasag –Pelcery på den judiska begravningsplatsen.\nEfter kriget  övergick verksamheten i lägret från tillverkning av ammunition till produktion av tyger, Welnopol.\n \n  \nKopia av memorial på  Czestochowas judiska begravningsplats för minne av \npartisaner som dog i koncentrationsläger 1942-1945.\n\n\nMina föräldrar kände inte varandra innan andra världskriget.\nMin biologiska pappa Josef var gift med Cesia Kongrecki  och hade två barn, Janka och Maria. De var mina halvsystrar.\nPappa var apotekare och tillsammans med sin yngre bror David och en polsk vän köpte de tillsammans apoteket vid huvudgatan i Czestochowa. Det kallades Sklad Apteczny\nBracia ( Bröder) Praszkiewicz. Jag har fem foto som visar de anställda på apoteket .\nMin biologiske pappa Josef var duktig på örter och skrev en egen receptbok med blandningar av olika örter mot diverse sjukdomar. Boken  överlevde mirakulöst kriget. Recepten som var gjorda på örter, gjorde apoteket  känd i hela länet i södra Polen. \nDet fanns läkare som ville köpa recepten av pappa.  Det saknades mediciner mot  infektioner, tex ögon och örter var den enda räddningen. Men pappa vägrade.\nKongrecki familjen hade en stor barnvagnsfabrik och var mycket förmögna.\n Ett släkt trä för familjen Kongrecki  administreras av min vän Barbara Rubinstein. Där finns hela vår familj.\nMin mamma, född Helberg hade tre bröder och en syster Regina som var den enda överlevande i Helbergs familjen utöver min mamma. Regina överlevde kriget i ett tyskt arbetsläge Ravenbruck. Mammas familj drev  järnhandeln i Czestochowa. De var fattiga men klarade sig någorlunda.  Mammas tre bröder, dvs mina morbröder drömde att studera.\nDe sparade varenda groschy ( cent) och jobbade extra för att få en utbildning efter grundskolan.  Före 1939  gällde i Polen två regleringar för utbildning :   numerus nollus eller numerus clausus.\nUtbildningar med numerus clausus  var helt spärrade för judar  i Polen.\nUtbildningar med numerus  nollus tog emot en viss procent av judiska studenter.\nUnder studier med numerus nollus fick judar sitta på speciella bänkar, avsedda för judar.\nDe kallades för bänkjudar.\nMina morbröder åkte till Tyskland med sina små besparade slantar för att komma till någon utbildning.  Tyskland hade mera generösare regler för antagning av judar för utbildning.  De stannade i Tyskland tills Hitler kom till makten.\nEfter Hitlers tillträde kring 1935, fick inte mina morbröder vara längre i Tyskland och åkte tillbaka till Czestochowa. Deras vänner åkte vidare till andra europeiska länder och så småningom landade i USA och räddades från Auschwitz på det sättet. En gren av morfars familj,  Charles Helberg,  flydde till USA på 30 talet och  bosatte sig i Chicago. Jag vet att Charles Helbergs familj hade kontakt med min moster Regina efter hennes emigration till Canada. Men mina kusiner, söner till min moster, Adam och Michael som bodde i Canada, har ingen kontakt med Charles släktningar. Jag hade kontakt med Michael Helberg som bor i Florida. En del av släkten Helberg är mycket religiös. Adam, läkare bor idag i San Diego och  Michael, idag pensionär  bor i Toronto.\nInnan 1939 var min mamma förlovad med en man från Lvov som då tillhörde Polen på den tiden.\n\n \n  \n\nApoteket i Czestochowa- Sklad materialow aptecznych Bracia Praszkiewicz\n/ Apoteks gruppen – Bröderna Praszkiewicz /\n\n\n\n3.\tLivet i Czestochowa efter 1939\n\n\nEfter Hitlers angrepp av Polen i september 1939, fick tyskar vara inkvarterade hos polska och judiska familjer.\nMammas familj inkvarterade två tyska soldater. Enligt mamma, var de relativt snälla, kom med mat och uppförde sig som familjemedlemmar. De var själva ledsna, saknade sina familjer som de lämnade i Tyskland.\nEfter 1941-1942 tvingades alla judar i Czestochowa leva i så kallade Lilla Getto som efter många selektioner av judar blev kallad för Stor Getto, omringad av taggtrådar och patrullerande  av tyska och judiska poliser.\nSelektioner av judar till dödsläger skedde flera gånger i veckan. Alla som valdes till vänster skulle transporteras i boskapsvagnar till Auschwitz eller Treblinka. Tyskar följde daglig kvot av hur många judar som måste skickas per dag till Auschwitz.\nDe som hade något yrke exempelvis skräddare, apotekare eller andra yrken behövdes för produktion av ammunition och varor för armé ställdes till höger och  fick stanna kvar och arbeta i Czestochowa utan lön. Före kriget hade Czestochowa 17 skrädderier och tillverkning av cyklar, vagnar, sängar och annat. Så i Czestochowa bodde många yrkeskunniga personer.\nLönen för en judisk slavarbetare var en tallrik soppa med en skiva bröd om dagen.\nJosefs fru ,Cesia och deras döttrar Janka och Maniusia gömdes på olika  platser utanför  getto. Pappa lämnade allt som han hade till en polsk familj som skulle gömma dem i sitt hus  utanför getto.  Pengarna och smycken skulle täcka kostnader för mat och mutor till andra polacker och polska grannar.\nTyvärr lämnade familjen ut dem antagligen på gatan av rädsla från grannar  som skulle  eventuellt ange eller avslöja dem. Andra alternativet var att de  frivilligt kom ut från sitt gömställe mot ett tyskt löfte  att de judar som kommer ut från sina gömställen skulle räddas.\nAlla dödsskjutningar av judar i Czestochowa ägde rum på ett torg, så kallad Umschlagsplats , ulica Kawia.\nMin mamma var ensam i läger i Czestochowa.  En dag utpekades mamma i selektionskön  till den vänstra sidan för  att gå till  tåget  mot Auschwitz.  Min pappa Josef  \n( de var  inte gifta vid tidpunkten)  var ju föreståndare för  läges apoteket, frågade tysken som genomförde  selektionen om han kunde välja en kvinna  för att hjälpa  honom  i apoteket. Pappa valde mamma som hjälp till städning och räddade henne från döden.\nMamma blev också städerska för lägrets chef, Degenhardt. Hans dagliga rutin före frukost var att skjuta 15 judar i sin källare. En dag, i början av januari 1945,  kom mamma till honom och såg att han håller på att packa sina saker och alla telefoner var utdragna. Hon sprang ut och gömde sig under jorden någonstans. Han letade efter henne överallt men kunde inte hitta henne. Efter någon dag kom rysk armé och befriade Hasag-Pelcery arbetsläger.\nMin mamma var främsta vittne mot Degenhardt under rättegången i Polen.  Han fick dödsstraff.\nMammas syster Regina som skickades till arbetslägret Ravensbrück i Tyskland, överlevde och återvände till Czestochowa.\nMin biologiska pappas bror David begick troligtvis självmord 1944 och dog innan ryssar befriade Hasag-Pelcery lägret, 17 januari 1945.\nJosefs äldre bror, Georg flydde till Frankrike redan före 1918 för att inte bli inkallad vid första världskriget. Farbror Georg och hans fru Genia samt deras son Gerard levde under kriget gömda av fransmän på landet i Frankrike.\nFrankrike var intagen av Hitler och många judar, som bodde i storstäder skickades därifrån till Auschwitz.\nGeorg, Genia och Gerard besökte mina föräldrar 1946 i Czestochowa och ville att familjen skulle återförenas i Frankrike.  Enligt min mamma vägrade min pappa att resa till Frankrike, av rädsla att  inte kunna försörja min mamma där och kände sig rädd och ängslig för att starta ett nytt liv i Paris. Han kunde inte franska och tyckte att det blir svårt att lära sig franska vid 50 års åldern. Det var 20 års skillnad mellan mina föräldrar.  Dessutom hade mamma en känsla att Georg och Genia var emot mina föräldrars äktenskap med tanke på deras ålders skillnad.\n\n \n\n4.\tResultat av kriget\n\nMin mamma förlorade sin mor och tre bröder. Min mormor var gömd   i Czestochowa på den ariska sidan och även hon lurades av tyskar att komma ur sitt gömställe i utbyte mot frihet och blev dödad någonstans. \nEfter beskedet att både pappa och mamma förlorade de flesta av sina familjer, gifte sig mina föräldrar.\nMin biologiske pappa Josef förlorade sina döttrar, sin fru, och yngre bror som har begått självmord strax innan krigets slut. Dessutom gasades hans kusiner och vänner ihjäl. Dessutom förlorade hans familj alla sina ägodelar, lägenheter, bostadshus, pengar och fabriker som de ägde.\nMina föräldrar fick en dotter 1946, min syster som dog efter en infektion på grund av brist av antibiotika på den tiden.\n\nMin styvpappa Leon förlorade sin syster, föräldrar,  kusiner och all annan släkt.\nDessutom splittrades hela hans familj och de förlorade allt som de ägde.\n\n5.\tJudiskt liv efter befrielsen, 1945\n\nCzestochowa befriades 17 januari 1945. Av 50 000 judar räddades ca 5 000 judar.\nDen stora frågan för de flesta överlevande judar, var beslut om man skall\nstanna i Polen, kanske i Czestochowa, där man är född, kan språket och har sina rötter eller om man skall emigrera och i så fall var. Israel var inte på kartan än, de flesta ville komma till Amerika.\nAv de 40 000 judar som levde i Czestochowa före kriget, återstod knappt fem tusen personer. Många av dessa överlevande var inte födda där men kom från andra områden med transporter.\n\nEfter befrielsen 17 januari 1945 åkte många judar vidare till andra europeiska länder främst för att hitta sina närmaste anhöriga.  Vissa var sjuka, utmagrade, psykiskt svaga och ville komma till sina bostäder och gömda tillhörigheter. Polacker var inte alltid hjälpsamma eller glada att se en överlevande jude som ville återvända till sin förlorade bostad som redan var bebodd av en polsk familj.  Polacker trodde att de fick bostaden efter juden som antagligen dog under kriget.\nDet var jätte ont om bostäder, de flesta hus var i ruiner efter bombningar.\nDe flesta judar ville inte stanna kvar i Polen. De var rädda och ville åka direkt till dåvarande Palestina på illegalt sätt. Palestina var en brittisk koloni på den tiden. Flera ville definitivt lämna Europa och var rädda inför nästa krig. Min mammas bästa väninna Rutka ville bort från krigshärjade Europa och flyttade till Australien långt från Europa. Hon ville bort från kriget.  Hon gifte sig med Abbe och de flyttade till Melbourne. Tyvärr blev deras ende son inkallad till armé för att delta i Vietnam kriget. Det slog jätte hårt mot dem. Australien deltog vid sidan av USA i Vietnam kriget. Det var ödets ironi.\nVi träffade dem en gång när vi var i Melbourne i Australien.\nDen stora emigrationen av judar efter befrielsen var kring 1956-1957 efter Kielce pogromen.\n\n\nMin styvpappa Leon flydde med sin bror Eric  1943 från Polen öster ut till Sibirien och där sattes de i fängelse.  De var inspärrade och levde där tills det bildades en polsk division som blev en del av rysk befrielsearmé. Då fick de lämna fängelse och delta i polska divisionen, när den bildades i Lenino men lyckades komma till kemivagnen.  \nPolacker fick alltid gå vid första division i den befriande armé.  De skyddade ryska soldater vid anfall.\n Tiden i Sibirien var mycket svår. Min pappa lyckades skaffa mat till de båda med undangömda pengar så de två bröderna kunde överleva hunger och levde många gånger på potatisskal.\nEric var periodvis sjuk och hade tur att ha pappa i närheten.\nEric flydde från armé och via Afrika lyckades han komma till Palestina 1945 /1946.  Israel fanns inte på kartan.\nDeras äldsta bror Henek, var en stor sionist och ville aldrig fly öster ut.\nHan lyckades komma till Palestina genom Spanien, Afrika och kämpade för att bilda staten Israel 1948 med president Ben Gurion.\nLeon, Eric och Henek hade alltid mycket nära relationer. \nMin pappa var inte sionist och besökte Henek och Eric i Israel en gång på 60 talet med tåg och båt från Haifa. Men han bestämde sig för att inte flytta till Israel. Det var ett annat klimat och olika kulturer. Han skyllde ibland på min mamma. Och mamma skyllde på honom.\n\nI Czestochowa kretsade judiskt liv kring ett judiskt center, kallad Ogrodek, Trädgården.\nKlubben var placerad i en två vånings fastighet vid ulica Jasnogorska 36. Fastigheten var en gåva från en judisk familj som lämnade den innan flytten till Israel. Finansiering av klubben skedde via JOINT, dvs gåvor från amerikanska judar för att hjälpa överlevande judar i Europa.\nBland överlevande judar var en del ortodoxa, de flesta var judar som höll judiska traditioner, och kanske 20 %  var assimilerade  och hade inga judiska traditioner. Dessutom fanns en viss del av judar som inte ville kännas vid judendomen, levde katolskt av rädsla att kunna dödas eller trakasseras.\nKlubben styrdes av styrelsen dvs utvalda personer. Alla judar tillhörde en landsomfattande organisation, TSKZ.  TSKZ var i alla större platser där judar levde.\nTSKZ stod för Towarzystwo Spoleczno-Kulturalne Zydow w Polsce, betyder Social och kulturell förening av judar i Polen.\nPå klubben anordnades firande av Chanuka, Purim, Rosh Hashana, Bar Mitzwa.\nFöreståndare för klubben var Teresa Wajman , som var utbildad lärare i polska och hebreiska. Vi hade lektioner i musik, barnteater, lektioner i engelska,  kurser i skrädderi för vuxna. Vi hade språkkurser i jidish och hebreiska.\nKurslärare var för det mesta judar men även polska lärare t ex i engelska. Det var både lekplats och kursgård.\nJag deltog i undervisning i engelska som var med lärare Hozakowski .\nTrädgården och fastigheten sköttes av en judisk repartiat familj  Romanczuk från Ryssland. De var judar från Ryssland som kom till Polen med avsikt att utvandra  till Israel.\nDe bodde i fastigheten, dörrarna låstes varje dag vid 21. De var allt i allo.\nAlla i Polen på 50-talet var trångbodda utan gårdar, bland ruiner och att komma till  ”Ogrodek”  var ett paradis.\n\n\n\n \nHelenka Rozencwajg\n\nMedarbetare till min pappa, farmaceut, Helenka Rozencwajg , upptäckte efter flera \nårs letande av sina barn, maken och andra närmaste att ingen var kvar i livet.\nHon begick självmord.\n\n\n\n \n\n\n\n6.\tMin  uppväxt i Czestochowa\n\nJag föddes 29 januari 1950 i södra Polen i en liten stad Czestochowa, med ett berömt kloster Jasna Gora , med en katolsk ikon Svarta Madonna som varje år lockar katolska pilgrimer från hela Europa.\nJag föddes som Felicja Praszkiewicz efter min mormor Fejgla.\nI Polen använde jag aldrig det förnamnet.  Smeknamn till Felicja var Fela eller Felusia.\nOch många skrattade åt mig: ” Felusia co w majteczki siusia ”, betydde Felusia som kissar på sig i trosor.  Av Felusia blev Lusia. Jag kallades Lusia tills jag kom till Sverige.\nI Sverige var inte många som kunde uttala mitt förnamn korrekt. Så jag blev efter några år i Sverige  Lucia. Men italienska, heliga Lucia ville jag inte vara.\nSå jag gjorde ett tillägg till mitt förnamn, Felicja Luisa.\n Felicja betyder felicitas dvs lycka och det betydde mycket för mig.\nMin biologiske pappa Josef dog i augusti 1951, jag var då ett och halvt år gammal.  Han dog på tåget på väg till Sopot med sin vän för några dagars semester . Han fick hjärtinfarkt. Det fanns ingen räddning på den tiden. Inga ambulanser fanns.\nEfter Josefs död, blev mamma mycket sjuk, fick ischias, hade svårt att gå och var på\nsjukhuset ibland flera månader. Jag var ensam med Anja, vår barnflicka.\nAnja Rusche var folksdeutch dvs tyska som föddes i Polen på mark ockuperad av Tyskland.\nPappa fick henne på rekommendation av en präst från Jasna Gora. Fyra präster räddade 16 judar på en plebania ( sidobyggnad till klostret). Prästen garanterade att Anja är fin person. Hon ägde ingenting och hade inga pengar. Anja arbetade utan lön i Jasna Gora. Hon fick mat som lön. Prästernas namn finns idag i Yad Vashem.\nPrästerna var goda vänner till familjen. \n Mamma  träffade min styvpappa Leon och gifte sig med honom 1954. Leon uppfostrade mig och älskade mig jätte mycket.  Han adopterade mig och till och med bytte sitt efternamn Kinstler till mammas polsk klinkade namn Praszkiewicz.  Det var givetvis med hänsyn till mig. Vi spelade boll hemma och lekte tillsammans. Båda var vi rädda för mamma när bollen hamnade ibland på lampor och slog det mesta i glas. Pappa var född i Krakow och hade många jurister i sin familj. Hans bror Joachim, kallad Henek hade advokat byrå i Krakow innan kriget.\nEfter giftermål med min mamma, hjälpte Leon min mamma i vårt apotek.\nHan hade studentexamen från ett känt judiskt gymnasium i Krakow och talade flera språk.\nDeras mamma Golda var från Österrike. Pappa pratade flytande tyska och hyfsad engelska och latin som var obligatorisk på den tiden i gymnasium. Deras pappa hette Rafael.\nGenom min pappa Leon fick jag tillgång till hans fina familj i Israel.  Pappa hade två farbröder, Henek ( Joachim)  och Eric i Israel. Henek var gift med Mila Gold och hade inga barn. Henek var jurist och arbetade i Justitie departementet i Tel-Aviv .  Eric hade två barn, Naemi och Rafael, kallad Rafik, mina kusiner. Henek tyckte mycket om mig och var biologiske bror till min pappa. Eric var hans halvbror.\nDeras mamma dog tidigt och deras pappa Rafael gifte om sig.\nMed Eric pratade jag minst en gång varje vecka i Sydafrika tills hans död.\nMin mamma var affärskvinna och hade inte farmaceut examen. Hennes examen var farmaceut biträde.  Efter min pappas Josef död, blev apoteket mera naturapotek med inriktning på örtmediciner, hälsoprodukter och vissa franska kosmetika. Mamma hade agentur för franska kosmetika Arcancil,  känd på den tiden. Det var jätte brist på allt efter kriget. Och tillgång till franska Arcancil  på den tiden var en stor tillgång och förtjänst. Arcancil gav mina föräldrar möjlighet att kunna köpa kött eller andra livsmedel som var svåra att få tag i affärer.\n\nVi bodde i en gammal lägenhet vid ulica Waszyngtona 22, centralt i Czestochowa,  till vänster en trappa upp.\nDet var tre rum med kök. Från köket var en mindre balkong mot gården.\nEfter kriget bodde i lägenheten två andra personer. Tyvärr kommer jag inte ihåg deras namn. En boende emigrerade ut ganska snart. Den andra stannade kvar ganska länge. Det saknades bostäder och av solidaritet var man tvungen att dela på det lilla man kom över.  \nI vår lägenhet fick jag sova i vardagsrummet och hembiträdet fick sova i köket.\nKöket var ganska stort med plats för en säng. Det var koleldad spis i köket. Hela lägenheten hade kakelugnar med kol. Varannan dag kom en man med kol för att elda och få upp värme.\nI badrummet eldades också med kol. När jag blev ca 6 år, skaffade mamma vattenberedare med gas. Det var stort framsteg.  Så småningom blev det även gasspis i köket.\nVi hade ett badrum och ett separat W/C.\n Gården i vår fastighet var ganska stor och hade en liten gräsplan i mitten, inga blommor och runtom mest ruiner från bombade hus.  Vi som var barn, lekte bland stenar och ruiner.  Efter flera år byggdes en gata genom vår fastighet och flera hyreshus byggdes bland ruinerna.\nDe mera ortodoxa judar fick använda en större lägenhet på Garibaldigata som bönelägenhet.  Där hölls gudstjänster, Bar-mitzvor, alla judiska helger. Rabbin var Jacob Lantzman.\nMest kom folk  förstås under judiska helgerna. Det fungerade ganska bra.\n\n  \n\nMina halvsystrar Maria  och Janka\n\nMin mamma pratade inte mycket om krigstiden med sina vänner som överlevde förintelsen. Hon talade nästan aldrig med mig om krigstiden.  Men jag hörde röster.  Det var en trerumslägenhet som vi hade.\nAtt prata om krigstiden gjorde ganska ont i hjärtat.\nOch jag var övertygad att jag alltid skall lyckas med  allt vad jag gör.\nJag var självsäker och vågade knappt avslöja mina planer till någon annan.\nDet var rädsla för negativa kommentarer som kunde rubba min övertygelse att jag skall lyckas. Jag hade magkänsla till lyckade affärer.\nOch det var på gott och ont. Speciellt i Sverige, där alla beslut skall tas i consensus  och samförstånd med andra. Och det var ibland svårt för mig. Ett sätt för mig att hantera det, var att ägna mitt liv åt banbrytande saker som ingen begrep sig på. I sådana fall, skulle det vara svårt för andra att komma med negativa synpunkter.\nJag har en judisk väninna Halina som gick i samma klass i 10 år. Hon är idag professor vid universitetet i New York.   Jag var lite avundsjuk på henne. Hon hade två systrar Renata och Ela. Jag var i hennes hem mycket ofta.\nJag var det enda barnet, och alltid överbeskyddad. Mina föräldrar var för gamla att få flera barn. Men min största dröm var att ha syskon som jag visste att jag aldrig skulle få. \nLiggande på sängen, funderade jag ofta om framtiden. Som liten hade jag inte eget sovrum och läste böcker i smyg, med ficklampa under täcket.\nAnnars är jag inte avundsjuk alls. Jag vet att om jag vill ha något, så kan jag gå över havet och skaffa det. Så avundsjuka existerar inte för mig.\nJag hade allt som var möjligt att få på den tiden i Czestochowa.\nDe flesta nära släktningar på Josefs sida är inte längre i livet. Jag har dock jätte bra kontakt med mina kusiner på pappas Leon sida och min mammas sida i Israel, Sydafrika , Canada och USA.\nInga onklar, farbröder och tanter fanns i livet i Czestochowa på 50 talet.  Bortsett från min moster Regina och hennes barn, mina kusiner, Adam och Mikael . De emigrerade 1957 till Canada. Senare fick jag veta att jag har farbror Georg, bror till min biologiske pappa Josef och hans ende son i Paris, Gerard. Gerard bodde i Paris och Trois men det var långt borta. Jag hade mycket kontakt med Gerard. Han var ett ensamt barn och betraktade mig som sin syster. Han dog efter vår dotters Caroline  Bar Mitzwa 1994. \nSittande på sängen drömde jag alltid om livet i rymden, stor familj, många syskon och många barnbarn. Allt detta som jag saknade så mycket.\nJag hade självförtroende och övertygelse att allt måste ordna sig till det bästa. Jag kände att jag måste ge mig ut i världen från Czestochowa.\nDet var tråkigt att lämna mina föräldrar som var mycket ängsliga och rädda. Men kanske inte så konstigt efter Holocaust och förlust av hela sin familj och ständigt påminnelse om antisemitismen och rädsla att inte bli accepterad i samhället.\n\nVi var enda familj i huset som under 50 tal hade telefon. Vårt telefonnummer var 42 201. Om någon ville få tag i en person som bodde i vår fastighet ringde de till oss och avtalade tid.\nVi gick till grannen och meddelade det så de kunde komma till oss vid den överenskomna tiden.\nMin biologiske pappa Josef och hans första familj med Cesia Kongrecki var vänner med familjen Einhorn före kriget. Pinchas Einhorn, Jerzys pappa, var känd skräddare i Czestochowa, ganska exklusiv och min pappas var en av hans kunder. Det berättade mamma för mig.\nPå somrarna åkte jag med min Anja till en by Zarki, ca 35 km utanför Czestochowa.\nMamma hyrde rum hos en kvinna mitt i skogen.  Jag minns inte, troligen var det utedass. Det fanns inget att göra där bortsett från naturen och skogen.  Hundar och andra vilda djur förstås. Senare i skolåldern åkte jag två månader till Östersjön, Jastarnia under sommarloven. Där hyrde mamma två rum hos en fiskare i ett hus direkt på stranden.  Jag var där oftast med  min mamma och min klasskompis Iwona Nowak. Hon var alltid en månad med mina föräldrar och den andra månaden var jag tillsammans med hennes föräldrar.  Det var ganska enkla förhållanden men vi kunde äta varje dag färsk fisk. De hade också eget rökeri.\nSå färsk rökt rödtunga var en delikatess. Vissa år åkte vi till en kurort  Ciechocinek. På platsen fick man dricka hälsovatten, bada i salta pooler, få massage och inhalationer.\nDet kändes tråkigt för mig. Ibland träffade jag en kille, Mirek, ca 13-14 år gammal som också hade tråkigt och vi kunde göra saker tillsammans.\n\nSom mest bodde i Czestochowa på 50 - 60 talet ca 140-200 judar och antalet medlemmar i judiska klubben uppskattades till 150.  En mycket liten del judar var ortodoxa. Gudstjänster skedde i en hyrd lägenhet, som var en synagoga. Det är många judar som slutade att tro på Gud efter det som skedde under kriget. Hur kunde utrensning av 6 miljoner judar ske i Polen framför ögon på miljoner människor i hela Europa och USA.\n\nGudstjänster i  synagoga, vid Garibaldiego 18 leddes av Jakub Lantcman  och  mest besökare var under de stora helgerna. Synagoga, kongregacja Wyznania Mojzeszowego , vid Garibaldiego 18 hade  mikwa, som är ritualt bad för religiösa kvinnor eller män varje månad, avdelning för gudstjänster för kvinnor och män,  och avdelning för begravningar.\nAlla Bar-Mitzwor gjordes där.\nVi firade alla judiska helger med judisk, traditionell mat. Den judiska maten gjordes av Mundzia.\nMundzia var inte judinna men hennes mamma var kokerska hos en förmögen judisk familj Alexander och Paulina Senior under många år. De var mycket goda vänner med mina föräldrar.\nMundzia var som en dotter i familjen och hjälpte min mamma med helg matlagning. Hon älskade att laga mat och bodde tillsammans med Paulinas syster,Niuta  och hennes man Tad som också överlevde kriget.\nVi gjorde  gefilte fisch som skulle lagas av karp.  Mamma fick köpa karpar några dagar innan helgen.  För att hålla karpen levande, fick karpen simma i badkaret några dagar innan helgen. Detta hatade jag jätte mycket för att jag inte kunde varken bada och duscha.\nMundzia var känd för sina så kallade kindelki, kakor  av wienerbröd och rulltårta med russin grädde och nötter.\nDet var alltid kycklingsoppa med kneidle. Varje gång som vi besökte New York och stannade hos Halina och hennes familj, köpte hon kindelki.\nJudisk mat innehöll också gås. Bönder kom till oss varje vecka med levande kycklingar, gås och ankor. Anja fick välja lämpliga fåglar och portvaktsfru skulle slakta dem senare i källaren.\nVi åt sällan fisk. I Czestochowa fanns inte fisk och det fanns inte kylvagnar på den tiden för transport från sjöar eller havet.\nVi var första familj i huset som skaffade TV apparat  1956,  svart vit på den tiden.  Varje kväll kom grannar för att titta på nyheter.  På bottenvåningen i vårt hus  bodde en annan judisk familj, Horonczyk. Deras mamma dog mycket ung.\nSedan skaffade mina föräldrar tvättmaskin som var halvautomatisk.\n\nMånga av mina polska vänner var mycket snälla och trevliga. Det fanns också kompisar, filosemiter, dvs kompisar med intresse för judiska folket och judisk kultur. De umgicks mest med judiska vänner.  Judar hade ofta intresse till konst och musik, kontakter med utlandet och det var intressant för många av mina kompisar. En av bästa polska skolkompisarna var Iwona Nowak och Bozena Plucienicka.\nIwonas pappa var direktör för Tältfabriken och hon hade eget tält med sig när vi åkte till Östersjön  under sommarloven. Hon var duktig på att rita och måla. Jag var duktig på matte, geografi och fysik. Vi hjälptes åt i skolan. Jag hjälpte Stefcia Biber med läxor i kemi och fysik. Hon kom ihåg det i New York när jag träffade henne och hennes familj.\nJudiska barn gick för det mesta i  skolor utan religion, avsedda för barn i kommunistiska familjer.\nJag gick i en sådan skola, med namn Kopernik. \n\nDe flesta judiska barn i skolan var av tradition de bästa skoleleverna,  familjen Gutman (Bryssel), familjen Baum (Israel),  familjen Dresler ( Frankrike), Kromolowski ( USA, Israel och Danmark), familjen Wajman ( Israel och Danmark), familjen Biber ( USA), Henrik Albert, Jolanta Altman ( Tyskland ),Ignacy Pacanowski  (Tyskland) och Rotaub ( Poland).\nVi är så kallad Czestochowas familj med gemensam uppväxt, gick i samma skola, åkte på judiska barnkolonier och lekte tillsammans i Ogrodek.\nMen vi hjälpte alltid andra i klassen, kastade fusklappar med lösningar till andra kompisar under tentor eller gav hjälplektioner.\n\nAlla i skolan visste om vår judiska identitet och för de flesta var det inget problem.\nI samband med pogromer, nära Czestochowa, i  Kielce förekom många samtal mellan mina föräldrar om säkerhet i Polen för judar. En stor fråga var alltid om vi skulle emigrera eller stanna kvar.   Det var runt 1957, när min moster Regina gift, med tandläkaren Bronek Szyjewicz  bestämde sig att emigrera till Canada.\nDe hittade en avlägsen kusin i Toronto som de kunde uppge som kontaktperson i ansökan till inresevisa .\nPogromer var initierade av polacker och gjorde de överlevande judarna rädda att stanna i Polen. Polacker var rädda för att judar skulle kräva att få tillbaka sina bostäder och egendomar som de förlorade.\nPolacker hittade på absurda konspirations historier att judar ville döda polacker för att de behöver blod för att baka matze.\nAntisemitism fanns bland alla samhällsgrupper, från underbetalda lärare som ville ha mutor i form av pengar eller varor till de som ville lura välbärgade judiska familjer. Vi var ledsna för att lyssna på antisemitiska vitsar. Judiska elever var duktiga i skolan och hjälpte ofta svaga elever med läxhjälp. Lärare ville visa framför skolledningen i länet sina talanger i pedagogik och behövde smarta, judiska elever vid uppvisningslektioner. Jag hade fotografiskt minne och var oftast bättre med namn och historiska datum än lärare. Det var räddningen.\n\nVi var inte svarslösa när det kom antisemitiska elakheter och ibland brydde vi oss inte om det.\n När jag var 12 år blev jag inbjuden att besöka min farbror Georg i Paris, året 1962.\nResa till Paris öppnade mina ögon till en annan värld, andra kulturer och andra språk.  Mamma ville inte följa med mig och ordnade tillsyn på tåget till Paris via Röda Korset. Det gick till att vid varje stopp kom en person från Röda Korset till min kupé och frågade om jag behövde något. \nVid gränsbyte kom Röda korset från det nya landet. Jag fick inte lämna tåget under några omständigheter. Det fungerade ganska bra och jag var inte rädd.\nI Paris bodde jag hos min farbror centralt i 14 arrondissement, mycket nära Eifeltornet.\nDet var nära till student campus och universitet. Mycket trevligt.\nJag fick en karta och minns att jag gick ensam i flera timmar varje dag.\nUnder juli åkte vi tillsammans med Gerard, min kusin och hans fru från Paris till Italien,\nLago di Garda.\nVi stannade i Turin, besökte Fiat fabriken. Vi åkte med bil till Italien.\nMin kusin Gerard var deras enda barn och mycket bortskämd. Han älskade snabba bilar och hade flygcertifikat. Han ägde ett litet flygplan. Georg förbjöd honom att  flyga med mig men det gjorde han ändå.\nHan var gift med en trevlig tysk kvinna som min farbror och hans fru Genia inte gillade.\nGerard och hans fru hade inga barn. De skildes senare. Hans fru blev förälskad i hans bästa vän som var flera år yngre  än honom.\nUnder sommaren lärde jag mig prata franska och italienska när jag lekte med andra barn på hotellet som vi bodde i Lago di Garda. Jag var ju bara 12 år gammal.\nEfter hemkomsten till Czestochowa från Paris, började mamma berätta om krigsåren.\nDet gick bra för mig i skolan i Czestochowa. Varje år fick jag ett pris, det var för det mesta en bok och lite godis. I grundskolan hade vi en klassföreståndare, Czerwikowa.\nHon var ett nervvrak och slog mig på handen nästan varannan dag. Renskrivning, kalligrafi   var obligatoriskt och jag fick alltid ”klex ”, dvs rund fläck av det svarta bläcket.\nStraffet var slag på handen för varje ”klex”. Mina händer var jämnt röda, och ju rödare de var desto mera klexar hade jag i mitt häfte.\nJag deltog i olika skoltävlingar bland annat i tyska på läns nivå.\nJag var duktig i ryska och var en av eleverna som skulle överlämna en blomma till Tereschkowa, första kvinna som åkte till månen.\nJag fick inte cykla men hade cykel ovanpå skåpet som var vår garderob. Det var risk att jag skulle kunna råka för en olycka.\nI vårt hem var mycket kärlek. Mina föräldrar älskade mig över allt annat men även min Anja älskade mig mycket.  Jag hade allt som jag önskade.\nMina föräldrar gick till synagogan under judiska helger, Rosh Hashana, Yom Kippur och Pesach. Vi firade de flesta judiska helgerna men vi hade även en stor julgran upp till taket med stjärna. Jag tyckte att det var fint med julgranen. Vi firade Chanuka också i Ogrodek.\nVi var stolta judar. Många rykten gick på stan att vi var snälla människor trots att vi var judar.\nMin mamma hjärntvättade mig att det är viktigt att gifta sig med en judisk pojke.\nKunskap var mycket viktigt. Det som finns i huvudet,  kan ingen  ta ifrån dig.\nDrömyrket för mig, tyckte pappa och mamma skulle vara läkaryrket men läkare var det enda yrke som jag inte kunde tänka mig. Så jag var lite av svarta fåret i vår lilla familj.\nPå min pappas sida var många jurister och det var mera tänkbart.\nJag var duktig i matte och kände sinne och magkänsla för business. \nAv mina föräldrars vänner, hörde jag efter många år att min biologiske pappa Josef var ett affärsgeni, osäkert om det är helt sant.\n\nEfter studenten 1967 åkte jag igen till Paris på inbjudan av Georg och ville inte komma tillbaka till Polen.  Jag ville stanna kvar och studera i Paris.  Jag hade redan studentexamen. Jag läste franska på Aliance Francais i Paris och pratade redan flytande franska med Gerard.\nJag var sista årsgruppen som fick ta studenten med 10 årig skolgång.  Nästa årsgrupp fick plugga 11 år, som obligatorisk skolgång.\n\nMina föräldrar var mycket ledsna när jag ringde till dem från Paris och berättade att jag vill stanna i Paris.  Jag fick dåligt samvete och kom tillbaka. Jag började plugga elektronik på Tekniska Högskolan i södra Polen i Gliwice som sedan öppnade filial i Czestochowa.\n\nPå den nyöppnade elektronikavdelningen fanns 50 platser på 1000 sökande. Det var eftertraktad utbildning med mycket prestige. Men min mamma och pappa visste inte vad elektronik var för något, och var mycket negativt inställda till mitt yrkesval.\nDeras dröm var fortfarande läkare.  Läkaryrket var närmare apoteksutbildning. Men läkare ville jag absolut inte bli.\n\n \n\n\n7.\tLivet efter 1968\n\n\n1968 började student oroligheter och kyrkan startade sin antisemitiska kampanj.\n\nEfter två resor till Paris, 1962 0ch 1967 var jag rädd att intensifiering av judars förföljelse kunde starta igen i Polen. Judiska studenter kunde väckas mitt i natten, köras till häkte, torteras. Jag fick skriva på namnlistor för oskyldiga studenter som blev misstänkta för sabotage eller något annat konstigt. Mamma fick hjälpa mig med läkarintyg för att jag inte ville skriva på sådana listor.\n\nÄldre människor med judisk börd i femte generation, som hade högre befattningar fick lämna sina jobb omgående.\nLivet i Czestochowa var inte något alternativ för mig. Mina föräldrar var rädda för att emigrera.\nHolocaust, åren i Sibirien, nya språk och omstart igen var för mycket för mina föräldrar.\n Jag var övertygad att judar i Polen inte hade någon framtid.\nNär som helst kunde judar eller personer med anknytning till judendomen beskyllas för påhittade saker och brott i det polska och antisemitiska samhället utan bevis.\nVissa familjer avslöjade aldrig sina judiska rötter för sina barn, fick ändå på dörren ritade med svarta tuschpennor, Jävla jude.  Det var chock för deras barn.\nSläktskap med judar kunde sträckas ner till fjärde eller femte generation enligt myndigheter. I Polen före kriget var en tredje del av befolkning judar och det var inte så konstigt och troligen 30 % av polacker hade judiska rötter.\n\nJag ville inte vänta med emigration och ville inte missa chansen att få lämna Polen.\nDroppen var en TV intervju  1969 med president Gomulka att vi judar är förrädare, så kallad  femte kolonnen.  \nDet kunde jag inte acceptera. Jag tänkte på min pappa Leon som gick i den första, polska division i  polska arme för att befria Polen från nazister med stor risk för sitt liv. Och det var tacken.\nEfter berömda talet 1969 av dåvarande premiär Cyrankiewicz  köpte jag direkt  tåg biljett till Warszawa för att besöka den holländska ambassaden.\nJag tänkte på Evian konferens 1938 där Europas utrikes ministrar samlades för att träffa Hitler för att diskutera judars öde i Europa.  Hitler ville inte ha judar i Tyskland och frågade andra utrikes ministrar om något annat europeiskt land vill ta emot judiska emigranter.  Svaret från utrikets ministrar var att inget land var beredd att ta emot judar utom Dominikanska republiken och China som var beredda att ta emot  50-60 000 judar efter 1938.   Detta faktum gav Hitler en signal och fribiljett för att transportera judar i boskapsvagnar till koncentrationslägren omgärdade av taggtrådar. \n\nJag ville lämna Polen 1969 medan det var möjligt. Enligt brev från myndigheter, var jag tvungen att lämna Polen inom tre månader från datum när ansökan om utresetillstånd lämnades in och beviljades.\nPolen bröt diplomatiska relationer med Israel 1968 och det var Holland som var representant för Israel  i Polen. \n\nTågresan från Czestochowa till Warszawa tog drygt tre timmar.\n\nJag bodde centralt på hotell Europeiski.  Mina  föräldrar hade några vänner i Warszawa med ursprung från Czestochowa, familjen Marcinkiewicz  och Markowicz bland annat . Deras son Stas ville också emigrera.   Stanislaw bor i Stockholm, bytte sitt efternamn  till Rodau i Sverige, deras familjenamn.  Stas mamma var mycket hjälpsam och insatt. Även Stefan Markowicz, son till Runia Markowicz skulle emigrera.\nMånga polacker applåderade och ropade att judar ingen vill ha kvar i Polen.\n\nAv min moster Regina visste jag om familjen Einhorn som bodde i Sverige. Jerzys Einhorns mamma bodde i Toronto, i förorten Downsview,  Canada och hade bra kontakt med min moster Regina. De bodde i  förorten  i Toronto där de flesta judiska emigranter bodde.\n\nEfter ankomst till Warszawa,  tog jag taxi till Holländska Ambassaden vid 6:30 tiden från hotellet men kön till Ambassaden ringlade sig med minst 200-250 personer och Ambassaden var öppen mellan 10- 14, så jag hade inga  möjligheter att komma in.\n\nVäntande i timmar i kön hos Holländska Ambassaden fick jag massa information om vilka länder som var villiga att ta emot judar och vilket som var bästa land att emigrera till.\nDet var nyttigt för mig.  I Czestochowa fanns inte möjligheter att få reda på det.\nFöljande dag tog jag taxi igen till holländska ambassaden vid 5-tiden på morgonen. Där väntade minst 50 personer redan i kön men jag hade liten chans att komma in. Jag fick inresetillstånd till Israel medan jag väntade.  Det var ett första steg i rätt riktning.\n\nWien och Rom hade redan flyktingläger för judar med ekonomisk hjälp av judiska organisationer.\nDe som ville komma till USA, fick alltid komma först till Wien eller Rom, lämna ansökan om visum och vänta tills visum beviljades. USA ville inte ha kommunister och det var det som kontrollerades.\nMan kunde lämna Polen till Israel via flyktningslägren i väntan på uppehållstillstånd.\nDet var möjligt att komma till Israel via Sverige, Norge eller Danmark.\nAlla länder hade begränsade kvoter av flyktningar som de kunde ta emot.\nI kön, fick jag veta att Norge och Sverige tar emot visst antal flyktningar. Flyktningskvot i dessa länder var inte fylld.\nJag stannade en dag till och åkte till Norska Ambassaden. Jag fyllde ansökan med alla uppgifter, och visade min tentamensbok och studentbevis.\nJag fick svar på min ansökan redan efter ca 20 minuter att Norge beviljade mig uppehållstillstånd.\nJag var superglad för att jag kunde åka till Norge.\nMen jag ville ha alternativ och åkte vidare till Svenska Ambassaden.\n\n\n\nMin farbror Georg och mammas kusin, Kasia Himelfarb i Paris ville hjälpa mig med att få uppehållstillstånd i Frankrike.  Men i Frankrike var det svårt att få studiemedel /stipendium för att studera på Teknisk Högskola eller Universitet.  Jag ville inte vara beroende av familjen.  Viktig förutsättning för mig vid val av ett land var att jag kunde studera,  skaffa ett yrke och vara ekonomiskt oberoende för ett tryggt liv  för mig och  närmaste familj. Det var ganska viktigt för mig att vara ekonomiskt oberoende.\nMina föräldrar hade bra ekonomi som de byggde upp på så kort tid med två tomma händer i Polen trots att de förlorade allt. Jag visste att kunskap är nyckeln till allt.  Mamma har alltid sagt till mig att det som man har i huvudet kan ingen ta från dig.\nSverige sökte läkare och duktiga studenter.\n\nPå svenska ambassaden var kön av personer mycket lång. Många studenter och läkare sökte uppehållstillstånd till Sverige och jag blev inte insläppt samma dag. Men i kön fick jag veta att i ansökan till Sverige måste uppges anknytning till landet dvs namn på en person som bor i Sverige.  Jag kände ingen direkt i Sverige men fick namn Jakub Goldstein som kunde uppges. Han kunde ställa upp som kontaktperson.\nFamiljen Einhorn kunde förmodligen ställa upp för mig men mamma hade ingen direkt kontakt med dem och brev till min moster skulle ta för lång tid.   Följande dag fick jag komma in på Ambassaden, lämnade ansökan, kompletterad med kopior av studentexamen och studentboken från Tekniska Högskolan. Jag hade uppgivit namnet Jakub Goldstein som kontaktperson.  \n Väntetiden för att få svar från Svenska Ambassaden var ca tre veckor. Någon i kön hade telefonnummer till Jakub Goldstein. Inom några dagar ringde jag honom till Stockholm och berättade att jag uppgav hans namn på ansökan. Jag hade ingen annan möjlighet och fick svar från honom att han ställer upp.\n\nEfter tre veckor fick jag ett positivt svar på min ansökan om uppehållstillstånd till Sverige.\nJag hade bästa betyg i alla ämnen och Sverige ville ta emot duktiga studenter.\nJag hade två alternativa länder för att emigrera:  Sverige och Norge.\n\nVilket land skulle jag välja?  Jag tänkte att till Norge var det landet som var lättast att komma till men svårare till Sverige. Kanske Sverige hade bättre villkor.\n\nJag bestämde mig att lämna Polen ensam utan mina föräldrar som inte ville emigrera. De lovade att emigrera efter 6 månader och träffa mig i Sverige men det blev aldrig av. \n\nFör att få klartecken för emigration, var jag tvungen att lämna diverse intyg hos Polisen i Katowice , tex att jag inte var skyldig  skatt, att jag inte var straffad, intyg  från Tekniska Högskolan att jag inte är  skyldig något på  Högskolan.  Varje sådant intyg skulle stämplas och belastades med diverse avgifter.\nProblemet växte för varje gång som jag besökte polisen i Katowice och visade stämplade intygen, men det saknades alltid ett annat intyg.  Så polisen i Katowice kunde aldrig stämpla mitt utresetillstånd.\n\nJag bad mina föräldrar om dollar kuponger som berättigade för köp i speciella PKO affärer.\nDär kunde köpas utländska varor, som mixer, TV, utländsk sprit och läder.\n\n Inför nästa besök hos polisen i Katowice, inhandlade jag sex flaskor av dyra spritdrycker  i en speciell PKO  ( Polska banken ) affär och hade två kassar med mig.\n\nJag inväntade ett ögonblick i väntrummet när det inte fanns några andra intressenter.  Jag ställde flaskorna på skrivbordet hos den polisman som tjänstgjorde för tillfället och tog emot mig.  Han gömde snabbt spriten i lådan, skrev under på min utreseansökan och sade att resterande papper som eventuellt saknades kunde jag posta direkt från Czestochowa.\n\nNästa steg var Tullverket. Enligt befintliga regler kunde en student som jag utan inkomster, ta med sig enbart personliga tillhörigheter.  Min mamma insisterade att jag skulle ta med mig duntäcke och lite plädar.  Det måste förtullas och skickas i separat trälåda till en okänd förvaring av Hagbard Dennell som var sjötransport operatör. Alla lådor transporterades via container av firma Hagbard Dennell från Svinoujscie till Sverige.\n\nSedan var det dags att köpa tågbiljett, sovplats från Warszawa till Stockholm.  Med mig hade jag två resväskor med lämpliga kläder för både höst och vinter, skor och lite kosmetika.\nJag hade alla dokument med mig, födelseattest, studentbok med betyg från två första åren på Gliwice tekniska Högskola, studentexamenbevis. Jag hade även kopior av födelsebevis av mina föräldrar.  Min mamma hette Helberg  innan hon gifte sig. Det gillade Polisen för det klingade svenskt.\nMin pappa hette egentligen Kinstler i Krakow, där han var född.\n\nI köer hos ambassader och olika myndigheter, fick jag höra rykten om elaka tulltjänstemän som kom vid gränsen och rev alla dokument av ilska eller avundsjuka på tågen till Stockholm, Wien eller Rom.\nJag bad mamma baka två utsökta tårtor.  Den första tårtan ville jag använda för att bjuda kontrollanter på tåget. I den andra tårtan ville jag gömma små dollarsedlar, vissa dokument och kanske några ringar.\nTåget till Stockholm avgick från Centralstation i Warszawa.  Mina föräldrar var de enda\nsom stod på perrongen tillsammans med Stas mamma för att vinka adjö till mig.\nJag hörde röster från andra resande om glädjen att äntligen bli av med judar. \nEnligt tågbiljetten till Stockholm, skulle jag dela kupén med en annan judisk flicka, Joanna Wadler. Hon är idag en av mina äldsta vänner. Då kände vi inte varandra alls.\nJoanna ville inte vara i kupén med en annan person som hon inte kände.\nHon bad mig om jag kunde gå med på byte av sovplats med en person vid namn Salcia. Salcia   var en dam i 60 års ålder.  Jag gick med på det. Jag kände varken Joanna eller Salcia. Salcia var mycket nervös och saknade tågbiljett till Stockholm.\nVid första tågkontrollen bad kontrollanten henne att lämna tåget vid första stopp.\nHennes gråtande gjorde mig jätte nervös. Jag frågade om hon hade sprit som kunde lämnas till kontrollanten för tågbiljetten.   Jag hade tre flaskor och var villig att offra två av dem.\nJag frågade andra resenärer men ingen var beredd att offra något för Salcia.\nKontrollanter var jätte rädda att ta emot sprit på grund av Salcias skrik i hela vagnen.\nTills slut lyckades jag övertala kontrollanter att ta två flaskor och låta Salcia åka vidare till Stockholm.\nSom motprestation, tvingade jag henne sluta tjuta och att hon måste låtsas sova vid tullkontrollen. Hon överlämnade alla dokument till mig. Annars sade jag att jag blir tvungen att kasta ut henne genom fönster vid närmaste station.\n\nHon blev rädd.  Vid gränsen mot Tyskland kom polska tullkontrollen. Salcia vågade inte öppna ögon av rädsla att bli utkastad av mig för att hon saknade tågbiljetten.\nAlla kupéer genomsöktes noga och dokument utan godkända stämplar förstördes.\nAtt få stämpel på alla dokument från Utbildnings departementet, var dyrt och vissa hade inte så mycket pengar.  Det var ett sätt att tjäna pengar på utkastade judar.\nI min kupé var både dricka och tårta.  Vi slapp all kontroll och tullen berömde oss och hade kul.  Salcia låtsades sova och vågade aldrig öppna ett öga.  Jag lyckades smuggla även en ny skrivmaskin som jag har tills dags datum. Den hade jag nytta ibland vid kontakten med polska myndigheter vid min pappas utresa till Sverige.\n\n \n\n8.\t Sverige och livet på Marstrand\n\nJag kom med tåg till Centralen i Stockholm mitt på dagen. Jag kände ingen. Jag frågade dock Joanna som skulle dela kupén med mig om jag kunde följa med henne. Det var hennes svåger som kom tidigare till Sverige, väntade på henne.  Jag minns inte riktigt. Hon trodde att det var någon från Mosaiska Församlingen som dök upp på Centralstationen och körde oss till hotell Gustav Vasa vid Dalagatan.  Mosaiska Församlingen fick pengar från Amerikanska Joint för att hjälpa judiska flyktningar från Polen och hyrde hela Gustav Vasa på Dalagatan i Stockholm under en begränsad tid. Inga rum var lediga på hotellet men i källaren ställde man upp 25 enkla sängar och några av sängarna var lediga.\nJag var glad att få slippa sova under bar himmel. Jag ställde alla mina grejer och började prata med några andra flyktningar.  Vi var nyfikna på Stockholm under natten. De flesta var från Warszawa. Och några var från södra Polen, som jag. Jag kallades ” Hon från provinsen”.\nFöljande kväll fick jag besök av Stas Marcinkiewicz, idag Rodau med sin vän Stefan  Markowicz . Deras föräldrar var födda i Czestochowa men bodde  många år i Warszawa.\nStefan var duktig matematiker. Vi gick till kasino Metropol i hörnet av Sveavägen och Kungsgatan.\nVår satsning var kanske några kronor men vinsten  räckte för en enkel middag för tre.\nDe flesta polska judar som inkvarterades på hotell Gustav Vasa kom från Warszawa. Jag var den enda som var från Czestochowa.  Jag hade inget namn och kallades  för ” hon från provinsen” . Det kändes konstigt och jag brydde mig inte om det. Men det väckte känsla av revansch senare i livet.  Jag var van att inte bli sämre än andra.  Och plötsligt var jag sämre.\n\nOm två dagar, blev jag inkallad till AMS för intervju.\nKvinnan som intervjuade mig, frågade direkt om jag ville stanna i Stockholm. Jag är uppväxt i en mindre stad, Czestochowa och tyckte att det blir enklare för mig att lära mig svenska i en mindre stad.\nJag fick erbjudande att flytta till AMS baracker i Ulricehamn.  En av de personer som jag \nträffade på Gustav Vasa, hette Marek Gutniak, bodde visserligen i Warszawa men hade inget emot att följa med mig till Ulricehamn.  Marek blev känd läkare och docent i diabetes.\nFöljande dag tog vi tåget till Ulricehamn. \nAMS baracker i Ulricehamn var mycket enkla med många greker som skulle arbeta senare på Volvo bandet för att montera bilar. Föreståndare var en alkoholiserad man som passade på att dricka tillsammans med grekerna som jobbade svart vid sidan om och hade råd att köpa vin. Det skulle vara undervisning i svenska minst 6 timmar om dagen.  Men det var knappt\nnågon undervisning alls. Vi var mycket besvikna. Jag var rädd att bli våldtagen när grekerna var fulla.\nMarek brukade alltid följa med mig till toaletten och vänta utanför.\nGrekerna kunde inte förstå våra ambitioner att lära sig svenska snabbt. De tyckte att arbete på Volvo bandet inte kräver så mycket svenska och de hade inte bråttom.\nVi gick till biblioteket, lånade skolböcker men behövde bandspelare. Vi knackade hos grannar och fick låna bandspelare. Vi ordnade egna lektioner.\nEfter några dagar, ringde vi till AMS Göteborg och berättade om situationen. Sedan ringde vi igen till AMS Göteborg två, ibland tre gånger om dagen och frågade om bättre kurs i svenska.\nTill slut fick vi besked att AMS skulle ordna kurs i svenska på Marstrand för studenter och läkare med kvalité och duktiga lärare. Kursen skulle starta 1 november.\nVi var jätteglada och efter två veckor i Ulricehamn, 1 november åkte vi till Marstrand med uppskruvade förväntningar.\nJag fick ett enkelrum, nummer 103 på Grand Hotell. Jag var en av mycket få som fick ett enkelrum. Anledningen till det var att mina kunskaper i svenska var imponerande. \nJag pluggade säkert 16-17 timmar om dagen. Varje dag hade jag klocka på väckning vid 6 på morgon.  Sedan hade jag hjälp av ett fotografiskt minne och lätt för nya språk.\n Gruppen på Marstrand som jag tilldelades bestod av 12  personer,  de flesta personer i gruppen bodde i Sverige redan 5-6 månader. I början av november var jag sämst i gruppen, uttalet var inte bäst men snabbt avancerade jag kanske till de bästa i gruppen. Hon från provinsen var bäst.\nMitt ordförråd i gruppen var helt överlägsen alla andra. Skratt från andra deltagare förvandlades till avundsjuka.\nIbland var det påfrestande att ha enkelrum. Många killar på besök från Göteborg ville stanna en natt och övernatta i mitt rum. De kände till mina villkor att jag pluggade och aldrig gjorde undantag för dem.\nVissa trodde att övernattning innebär också att dela säng med mig. Det var hårt att sova på madrassen på golvet.  De landade snabbt i korridoren.  Det gick aldrig att övertala mig.\nVissa killar hade svårt att acceptera ett nej-svar. Speciellt om de var från Warszawa.\nJag trivdes inte på Marstrand och kände att många är avundsjuka på varandra. Många äldre kom till mig för att få råd om tekniken hur man skall plugga svenska för att nå samma nivå och så snabbt.  Men många ville inte inse att vissa människor har talang för något eller hade svårt att inse att det behövs stark vilja och framför allt mycket arbete.  Dessutom var jag ju 19 år gammal. Många var betydligt äldre än jag.\nJag kände mig ganska ensam på Marstrand, trots att vi var 200 personer.  Mitt intresse var inte samma som andras. Många hade föräldrar eller syskon.  I min grupp , var även familjen  Konar från Lodz. En av deras söner, Slawek, då 17 år, tyckte mycket om mig, var mycket ärlig, duktig och hjälpsam.  Alla andra litade jag inte på.\nJag fick veta från vår lärarinna att det finns möjlighet för mig att åka till Göteborgs Universitet och avlägga tentamen på Göteborgs Universitet tillsammans med en annan grupp i svenska. Efter 6 veckor klarade jag svenska på nivån ett, två och tre. Och hade betyg från Göteborgs Universitet med behörighet till högskola.\nSedan bokade jag tid för samtal hos rektor på Chalmers.  Jag ville börja studera redan i januari 1970.\nFör att börja i januari behövde jag dispens hos UHÄ, Universitets Kansler Ämbetet. Rektorn ansökte om dispens för mig. Dessutom behövde jag dispens i engelska.  Visserligen pluggade jag engelska privat i ”Ogrodek” men hade inga betyg i engelska på studentexamen.\nRektor och dekanus prof. Torkel Wallmark konstaterade att om jag kunde lära mig svenska på så kort tid, så kunde jag klara även kurslitteratur på CTH.\nEfter någon vecka, var jag godkänd student på Chalmers Tekniska Högskola med start i 15 januari 1970.\n\nFrån Jerzy Einhorn hörde jag att Joint organiserar en resa till Israel, över julhelgen.\nJag anmälde mig via Martin Cederbaum som bodde i Vällingby. Familjen Cederbaum var mycket goda vänner med familjen Einhorn.\nResan till Tel-Aviv kostade med flyg, logi och utflykter 600 kr. En annan student i Stockholm, Berit Levy som avled för två års sedan i cancer, erbjöd emigranter lån på 600 kr för flera av oss.  Det var så fantastiskt. Resan var subventionerad.\nJag ringde till polisen i Stockholm och beställde främlingspass, redan på flytande svenska. Martin Cederbaum skulle kunna hämta mitt pass i Stockholm innan resan.\nDet var helt fantastiskt. Men hur skall jag kunna leva i Göteborg ? Jag fick höra om studiemedel men ansökan skulle lämnas senast ett visst datum.\nAlla kompisar sade att ansökningstiden hade gått ut. Av en tillfällighet, gick jag till vår expedition på Marstrand och bad dem att undersöka när ansökningstid skulle gå ut. Det visade sig att jag hade en dag kvar att skicka ansökan.  Med hjälp av expeditionen kunde jag skicka ansökan samma dag till CSN om studiemedel.\nDet byggdes en ny campus, studenthem Krokslätt, 1969, inte långt från Chalmers. Ett studentrum på Krokslätt kostade dubbel så mycket som övriga studentrum i Göteborg. Men jag hade inget val.  Studentrum på Krokslätt kunde jag få direkt.  Så jag tog chansen.\nDet blev en överraskning att jag var tvungen att lämna en deposition på 150 kr som garanti för att få nyckel.   Det var för stort belopp för mig. \nJag kom på möjligheten att Mosaiska Församlingen i Göteborg skulle kunna låna mig 150 kr.\nInsatsen på 150 kr var nödvändig för att få nyckel.\nJag gick till Mosaiska Församlingen och berättade om min situation. Jag ville låna 150 kr i två månader, tills studiemedel kommer och jag kan ordna mitt liv på Chalmers, men senast första mars. Det var blankt nej och de var mycket upprörda och tyckte att det skulle vara enklare för mig att utvandra till Israel. I Israel finns mycket mera hjälp till nya emigranter.  De ville inte ha fattiga medlemmar i församlingen. Jag gick därifrån och slängde dörren av ilska.\n Gråtande åkte jag tillbaka till Marstrand. Min lärarinna i svenska frågade om hon kunde hjälpa mig.  Hon var i 25 års åldern. Hon tog upp sin plånbok och räckte till mig 150 kr. Hon sade att jag kunde lämna pengarna tillbaka när jag hade en möjlighet.  Jag var oändligt tacksam för det.  Jag skickade tillbaka skulden redan i februari.\nMosaiska Församlingen i Göteborg gjorde ett besök på Marstrand i december 1969 för att tända Chanukka ljus 1969. Med sig hade de då olika gåvor. Jag fick ett litet munspel som jag fortfarande har som minne.  Vi saknade mat, framför allt icke fläskig mat. Detta hade de inte med sig.\nPå Marstrand fick vi 3 kr om dagen , dvs totalt 90 kr per månad.  Det skulle räcka både för resor till Göteborg, papper, utgifter för hygien och allt.\nDet enda arbete som gick att få på Marstrand var att dela ut breven.  Lönen för utdelning av brev var 5 kr. Det tyckte jag var bra betalt på den tiden. Problemet var att alla på Marstrand slogs om sådana jobb och jag, från provinsen, hade ingen chans.\nProf Jerzy Einhorn skickade mig många brev med erbjudande om hjälp. Första hjälpen kom med att hans nära vänner Irena och Henrik Frenkel skickade mig ordbok polsk- svenska och svensk-polska, av författare Trypucko. \nEfter 4-5 veckor vistelse, utan jobb, kom jag på att jag skulle berätta till prof Jerzy Einhorn varför all brevutdelning går till andra i gruppen och inte till mig.  Det hjälpte och jag fick en eller två gånger dela ut breven.\nDe började skämmas och var rädda att prof Jerzy Einhorn kunde få reda på det. Ifall de skulle behöva hjälp från honom.  Tiden på Marstrand upplevde jag mycket negativ.\n De flesta deltagare i Marstrand utbildningen hade personliga och psykiska problem och levde framför allt med stor ovisshet om framtiden.\nJag upplevde att de är oärliga, med undantag för några få personer som tills idag tillhör mina bästa vänner.  Men det kanske är en orättvis bedömning efter alla år.\nJag ville därifrån så snabbt som möjligt och det enda sättet för mig var att  klara alla tentor och börja studera. Jag tänkte på min mamma som sade att det som finns i huvudet, kan ingen ta från dig.\n \n\n\nI brevet, daterat  9 november 1969, skriver prof Jerzy Einhorn, att han hörde om min ankomst till Sverige från min moster i Canada. Han frågar om det finns något som han kan hjälpa mig med och han vill gärna att jag skriver till honom om eventuella önskemål.\n \n\n\n9.\tJudiskt studentliv i Göteborg\n\nEfter en termin på Krokslätt blev jag erbjuden studentrum på Chalmers Studenthem på Gibraltargatan 86. Ett rum på Krokslätt kostade 300 kr per månad och en lägenhet på Chalmers Studenthem kostade 185 kr per månad. På den tiden kostade maten ca 125 kr per månad.  Studentrummet var 16 kvm med eget bad och liten kokvrå.  På Chalmers Studenthem fanns inga textilrum eller gym som på Krokslätt. \nJag var överlycklig. Hyran var mycket lägre och det var stor skillnad. Vårt studiemedel år 1970  var 4200 kr per termin.  Jag arbetade extra på lördagar och söndagar i kassan på EPA och BW stormarknad. Jag var mycket omtyckt och hade sällan brister i kassan.\nVi var omkring 50 judiska studenter som bodde på Chalmers Studenthem samt andra studenthem i närheten.\nDet var jättefin sammanhållning mellan oss och vi träffades när det var uppehåll mellan tentamensperioder. Vi kom från familjer med olika bakgrund.\nVissa höll judiska traditioner och vissa höll inte alls. Vi besökte Församlingen vid vissa judiska helger. Senare bildades Co-ordination Commitee for Polish Jews, som träffas några gånger om året till dags datum.\nIbland var jag inbjuden till vissa judiska familjer vid stora helger som Pesach och Rosh Hashana.\nJag var student på Elektro-linjen. Vi var två tjejer bland 200 killar.  Jag var jättestolt.  Den andra tjejen var också polsk judinna Janina Gold, idag läkare.\nMånga föreläsningar var på svenska med vissa små undantag, men litteraturen och gruppövningar  var  till 90% på engelska. Jag satt med ordböcker och var tvungen att översätta ord för ord. Jag kunde inte teknisk engelska.\nDet var jobbigt i början men efter några månader blev det lättare. Jag blev förvånad att oftast, var jag den i gruppen som fick skriva alla rapporter på svenska under våra övningar.\nMina svenska kompisar tyckte att jag var duktigast i stavning.\nAnsvarig för matte var en rysk professor som visste vad jag kunde. Istället för två matte tentor, ordnade han en tentamen. Det samma var i teknisk fysik.\nLitteraturen köpte jag ibland tillsammans med andra kompisar. En fick behålla boken till första examenstillfälle, den andra till omtentamen eller tvärtom.  På Elektroniklinjen var vi 2 tjejer och 200 killar. Bland studenter som bodde på Chalmers Studenthem var företrädesvis killar. Jag blev sexmästarinna vilket innebar att ordna spex och fester.  På det sättet hade jag gratis inträde till både spex - och studentfester.\nNågra svenska killar tyckte mycket om mig.  Jag fick hjälp med matlagning som jag var mycket dålig på.  Även några killar från vår emigration tyckte om mig. Men jag träffade ingen som jag ville dela livet med.  Jag drömde att ha familj och barn.\nDet gick bra för det mesta. Vissa ämnen, typ elektronik, klarade ingen student och lektor fick göra mera bearbetade tentamen vid senare tillfälle.\nJag minns att när jag uppnådde 178 poäng, av totalt 180 poäng som krävdes för att få civilingenjörsexamen,  hittade jag en kurs i El historia  med ansvarig professor emeritus Ekelund. Efter introduktionsföreläsningen, skulle jag skriva en uppsats och välja ett lämpligt ämne för det. Vid samtal med honom, tyckte professor emeritus Ekelund att han var jätte känslig för brytning. Jag svarade att vid så känsliga öron, borde örhan stoppa bomull i dem.\nJag gick från föreläsningen och sökte en annan kurs på 5 poäng istället för de 2 poäng som erfordades.  Det var enklare för mig.\nEfter 3 ½ år var jag klar med alla tentor. \nDet var ganska enkelt att få extra arbete i Göteborg på 70 talet. En gång skulle jag hjälpa skala potatis i personalmatsalen på Handelsbanken. Tyvärr fick jag sparken samma dag, det blev för mycket spill av potatisen. Jag skalade inte potatis hemma. Deras råd var att jag skulle passa bättre till andra arbetsuppgifter-\nJag jobbade på Volvo huvudkontor under en sommar, på utvecklingsavdelningen samt ett annat år i Linköping som ekonomibiträde på Linköpings Bad.  På Volvo fick jag 12 kr per timme, 2 kr extra mot andra som inte var chalmerister. Jag översatte också texter från ryska till svenska.\nFörsta utlandsresa, förutom Israel var en resa till Mallorca, 1971, för 50 kr inklusive mat. Det var en resebyrå som nystartade. De första 100 resenärer fick detta  speciella erbjudande.\nJag fick stå i kö säkerligen i 20 timmar med mat och dricka. Ibland kunde vi som hade kompisar i kö, turas om för att  gå på toaletten.\nEfter två och ½ års vistelse i Göteborg,  blev jag inkallad till Polisen för intervju. Det spreds rykte att det finns spioner bland våra polska emigranter.  Vi levde våra liv mellan utbildning, fester efter tentamensperioder, vissa resor till Köln eller Danmark med Stena Linjen.\nVi var glada, lyckliga över att vi lämnade Polen. \nJag blev svensk medborgare 1972 utan några större problem.\nUnder 1969 och 1970 var brev från mina föräldrar censurerade och det skrevs nummer på varje kuvert.\nMamma fick inte besöka mig i Sverige.\nMamma och jag träffades första gången i Budapest 1971 under 10 dagar. Det var underbar tid.  Mina föräldrar längtade jätte mycket efter mig, jag med.  Värsta tiden var ju under helger. Jag blev bjuden ibland till mina kompisars föräldrar. \n \n\n\n10.\tMina föräldrar \n\nMina föräldrar fick inte besöka mig i Sverige under de första två åren men mamma och jag träffades i Ungern och sedan i Göteborg.  Mamma blev sjuk, fick stroke några gånger och jag blev inte insläppt i Polen. \nMina föräldrar fick komma först tillsammans till vårt bröllop.\nJag reste till Warszawa när mamma blev sjuk igen.\nPå flygplatsen i Warszawa blev vi arresterade och flyttade till en cell.\nUtanför stod några poliser med kpistar och bevakade mig och Freddy. Freddy ville inte lämna mig ensam i Polen och han stannade på flygplatsen.   Alla dokument och pass fråntogs från oss. Jag ringde till Svenska Ambassaden men det var telefonsvarare. Tjänsteman på flygplatsen skrek att alla Simberg är nu på svarta listan.   Jag ringde till SAS som lovade att hämta oss så fort ett SAS plan från Sverige landade i Warszawa. När ett plan kom, hämtade piloten oss från fängelse cellen och placerade oss i cockpiten. Därifrån hade inte polska polisen några rättigheter att hämta oss.  Strax innan avgången kom polisen med våra pass och resväskor.\nNågra dagar efter skrev jag brev till Utrikes departementet hur Polen behandlar svenskar.\nSom svar fick jag brev från Polska Ambassaden att det blivit ett missförstånd på flygplatsen och att de ber om ursäkt.\n\n \n\n11.\tMin träff med Freddy\n\n Sommaren 1972 åkte jag till Israel för andra gången för att besöka min farbror Henek. Min farbror Henek hade inga barn.  Henek var gift med Mila Gold. De skickade mig ofta lite pengar i rekommenderade brev.  Det hjälpte mig jätte mycket under studietiden. Det räckte för att bekosta flygbiljetter och köpa kurslitteratur.  I Tel-Aviv bodde jag hemma hos min farbror.  På flyget   till Tel-Aviv träffade jag Freddy. Freddy åkte till Israel med resebyrån som hette Brolin och hade stora ekonomiska bekymmer.  De hotell som Brolins hade avtal med, var överbokade.  Till slut fick Freddy bo på Youth Hostel, dvs vandrarhem. Freddy och jag tog samma sheirut  ( taxi som flera delar på ) från flygplatsen till City. Därifrån fick jag ta en annan sheirut till min farbror Henek. Freddy följde med.\nPå vandrarhemmet bodde en kompis från Chalmers, Jurek Gold, som kände mig och Mila Gold. Mila Gold var kusin med hans mamma. Han gav Freddy telefonnummer till farbror Henek. Och Freddy ringde till honom samma dag.\nJag var lite rädd hur min farbror skulle reagera på telefonsamtal från Freddy. De var äldre och lite konservativa.   Men de tog det med glädje att jag skulle träffa någon kille i Israel.\nDe träffade Freddy senare och tyckte att han var sympatisk. Det var bra början.\nMin andra farbror Eric  bodde i Beith Jehoshua,  i en  så kallad moshav , dvs kibbutz  med egen försörjning. De hade tillverkning av olika slag som jag inte kommer ihåg.\nMin farbror Eric hade där hand om deras ekonomi och juridik. Hans fru Sara var sköterska där.\nEfter många år tilldelade kibutzen marken till de anställda som grundade den. Antagligen kunde anställda köpa marken till ganska lågt pris. Verksamheten skulle bedrivas i privat regi i framtiden.\nMin farbror Eric fick köpa två andelar dvs. en för sig  och  för Saras  del.\nIdag är dessa markegendomar ganska värdefulla. Israel är ett litet land och tillgång till markegendom är mycket begränsad. Sara och Eric byggde ett mindre hus för sig själva och deras två barn Naomi och Rafik på erhållna tomten.  Naomi och Rafik är mina kusiner. Senare byggde Eric och Sara ett hus till Rafik och hans fru Ika. Rafik var äldsta barnet i familjen.\n\nEfter någon veckas vistelse i Israel bjöd Erik och Sara,  Freddy på shabatmiddag och det var kärlek från första ögonkastet.\nEfter hemkomsten till Sverige, åkte Freddy till Göteborg och  överraskade mig.\nUnder många månader pendlade vi mellan Göteborg och Stockholm.\nVi förlovade oss 6 månader senare. Det ville Freddy jättegärna.  Jag hade inte bråttom, var ganska ung och hade några kurser kvar på Chalmers att tänka på och avsluta.\n Freddys föräldrar arrangerade förlovningsmiddag för närmaste familj på Grand Hotell i Stockholm.  \nFreddy var det bästa som har hänt mig i mitt liv. Jag var helt övertygad att jag vill tillbringa resten av mitt liv med honom.\nHan var och är jättekänslig, har gott hjärta, alltid i tårar när vi tittade på filmer som handlade om barn som råkade illa ut. Och barn ville jag så gärna ha.\nJag brydde mig inte om något annat. Det var det viktigaste för mig.  Jag var också säker att Freddy älskade mig och jag älskade honom. \nJag var ju uppfostrad med mycket kärlek och stor ekonomisk trygghet i Polen.\nJag hade alltid känsla att jag var rik i Sverige. Trots att jag hade ibland max 50 kr i fickan i Göteborg. Jag klagade aldrig och min positivitet hjälpte mig i allt.\n\nFreddy brydde sig inte om pengar och vi har ett stort förtroende till varandra.\nVi  gifte oss 8 juli 1973 i Stockholms synagoga. Vigselns förrättare var rabbin Mårten Narrow. Han var  reform-rabbin och hade överseende med att jag inte kunde hebreiska  eller säga böner.  Jag gick aldrig i religionsskolan i Polen.  Det fanns inte sådana på den tiden.\nSjälva bröllopsfesten hade vi på hotell Reisen i en festvåning som såg ut som kajuta.\nJag var ledsen, för att Freddys mamma inte kom till bröllopet. Hon var psykiskt sjuk periodvis. \n\nMina föräldrar kom från Polen. Vi bodde i en tvåa på Trollesundsvägen 157 i Högdalen \nsom Freddy köpte för sparade studiemedelspengar för 26 500 kr.  Han bodde hemma tills han var 25 år gammal och sparade studiemedel för att få köpa lägenheten. Han var jätte stolt över den. Vi bodde alla i lägenheten när föräldrarna var på besök.\nFörsta möbler köpte han via Gula tidningen, begagnade men nästan som nya. Freddy har god smak och sinne för färg.\nMina föräldrar flyttade till vårt sovrum och vi sov i vardagsrummet på madrasser på golvet.\nVi var mycket lyckliga.  Jag hade några små tentor kvar och pluggade mest på natten.\n\nPå bröllopsfesten var inbjudna ca 50 personer. Mest familjen, några goda vänner från Göteborg, familjen Jerzy och Nina Einhorn och några vänner till Freddy från Stockholm.\n\nVi betalade allt själva. Vi fick lite pengar som gåvor från våra släktingar , Freddys syster 500 kr, Freddys morbror , Freddys pappa,  lite av mina föräldrar samt från mina farbröder Henek och Erik. Några vänner till Freddy spelade till dansen. Allt annat gjorde vi själva.\nInbjudningskorten beställde vi från ett enkelt tryckeri. De var jätte fina.\nJag köpte bröllopsklänning på Elsa Elmqvist på Vasagatan. Den var ljusgrön med små blommor i vitt. Men det gick bra. Att beställa en vit bröllopsklänning rymdes inte i min budget.\n\nBröllopsresan gick till Kreta i augusti 1973, efter att mina föräldrar åkte tillbaka till Czestochowa.  Vi åkte till Kreta tillsammans med våra goda vänner, Piotr Fejgin och Florka Lustig.   Platsen på Kreta hette Agios Nikolaos, nord-östra Kreta.  Det var mycket varmt på Kreta.  Vi hyrde bil och åkte runt. Piotr och Freddy körde på branta serpentinvägar.\nJag var lite rädd ibland. Vi var jätte lyckliga. Tyvärr är inte Piotr längre vid liv bland oss, dog på grund av Co-vid 19.\nEfter bröllopet och ytterligare 5 månader var jag nästan klar med alla tentor på Chalmers och började söka examensarbete. Jag hann påbörja examensarbete i Göteborg medan jag pluggade på Chalmers. Det gick inte så snabbt för mig att få uppnå resultat där. Studenter på Chalmers hade lägsta prioritet för tillgången till stordatorer.\n Examensarbete fick jag till slut på Ericsson / RIFA i Stockholm. Jag arbetade med Apolloprogram som Eriksson köpte av  NASA Space Agency. Uppgiften var att kunna variera minneskapacitet hos kiseldioder genom att bestråla dem med ljus av olika våglängder. Det var ganska intressant arbete som senare skulle kunna ge mig arbete på RIFA, ägd av Ericsson. RIFA  var en av leverantörer av  elektronisk utrustning till  NASA Apollo projektet.\n\nMin första anställning var på AGA Electronics,  med test av elektroniska avståndsmätare, som användes mest av försvaret och senare av byggbolag.\nJag arbetade på Lidingö i en underjordisk hall, 300 m under jorden. \nJag fick en tjänstebostad på tre rum och kök i Gåshaga med sjöutsikt. Vi sålde lägenheten i Bandhagen. Tyvärr med förlust på 500 kronor.\nFreddy betalade för lägenheten 26 500 kr. Vi sålde lägenheten för 26 000 kr med förlust på 500 kr.\nMitt affärssinne gav mig aldrig ro. Jag sneglade på dåvarande finansminister Gunnar Sträng och läste om hans strålande köp av hus i Gamla Stan och hans fastighets vinster. Fastighetsvinster var på den tiden skattefria.\nEfter två år i Gåshaga, började jag leta efter hus på Lidingö. Vi hittade ett hus på Vasavägen 16 i Lärkstaden på Lidingö .  Huset kostade ca 450 000 kr och priset var överkomligt i förhållande till våra inkomster. Men banken krävde borgen. Freddys syster och hennes man Peter ville inte ställa upp för borgen om ca 40 000 kr. Ingen annan av släkten ville eller kunde ställa upp.\nKanske deklarerade de för låga inkomster.\n\nVåra vänner Nina och Rikard Lerner, båda två ställde upp för borgen på ca 40 000 kr. Det var stor inflation under 70-talet  och efter 8-9 månader, gjorde vi omvärdering av huset och det behövdes inte längre borgen. \nVåra vänner hjälpte oss med flytt från Gåshaga till Vasavägen i Lidingö.\nHuset, som vi köpte låg på en brant backe. Vi byggde en ny asfaltväg till huset. Efter några månader upptäckte vi att det är fukt i källarvåningen.  Och det var ganska mycket. Största problemet var våra grannar.\nDe fällde stora tallar och ville ta betalt i whisky för det.\nDe var oförskämda och tyckte illa om oss. Vi arbetade för att kunna överleva. Grannarna arbetade för att ha roligt i livet. De var snobbar.\nEfter Chalmers och samtidigt under min anställning på AGA Electronics, började jag att plugga Företagsekonomi och juridik på Stockholms Universitet.  Grannar kändes ibland jobbiga och anklagade oss för diverse konstiga saker, bland annat att vi förstörde deras soptunna.\nVi bestämde oss för att sälja huset. Vi hittade en ung köpare som ville flytta omgående.\nVi målade om nedre planet för att dölja fukten.\nPå 1 ½ år tjänade vi ca 250 000 kr som var mycket pengar under 1976-1977.\nOch dessutom skattefritt på den tiden.\nDet var en ekonomisk grundplåt i våra liv.  Vi tecknade oss hos HSB för att köpa ett radhus på Söder, Saltsjökvarn med fri utsikt över Waldemarsudde. Vi bodde där i 13år. Där föddes våra döttrar. Pappa bodde där med oss när han kom till Sverige.\n \n\n 12. Mitt  yrkesliv\n\nVi var ganska överens att pengar inte är allt i livet. För Freddy hade pengar inte stor betydelse och jag hade ganska fria händer att investera i lägenheter eller annat.\nDet gick jätte bra för mig på AGA som testledare.  Men jag visste att det inte var rätt område som jag skulle syssla med i framtiden.\nJag drömde om jobbet med telekommunikation. Sådana jobb var mycket få. Alla datasystem var slutna och ingen behövde expert på området. Telekommunikation var på den tiden inskränkt till telefoni.\n Jag sökte till Televerket , arbete  med planering av övergång av mekaniska telefonväxlar till nyutvecklade av Ericsson AXE systemet. Jag fick utbildning i 3 månader inom AXE system på Ericsson. Och senare avancerade jag till projektledare av byte av telefonsystemet på Lidingö telestation, första övergången i Stockholm och Sverige.\nMina kunskaper i företagsekonomi och juridik var mycket eftertraktade i kombination med  tekniska kunskaper från Chalmers. Dessutom var jag en av få studenter som läste kurser i data och elektronik.\nDet var mycket få jobberbjudanden inom data och elektronik.\nTeleverket utökade min tjänst med planering av övergång av mekaniska televäxlar  till AXE-system över hela Stockholm.\nDet gick bra och jag upplevde aldrig någon diskriminering på grund av jag var kvinna och invandrare. Mitt livs beslut var att inte söka jobb av ledarkaraktär, högst som projektledare nivå.\nJag ville ha tid för fastighetsaffärer vid sidan om.  Det kände jag i ryggmärgen.\nDet var konstigt att arbete skulle beskattas så hårt men fastighetsvinster beskattades inte alls.\nJag kände att ledarbefattningar innebär konkurrens med män och det kan inte vara lätt.\nVi kvinnor var få inom tekniska yrken. \nJag hade en viktig princip i mitt liv vid arbetsbyte. Varje gång som jag bytte jobb, ville jag fördubbla min lön.\nOch det lyckades jag alltid. Det gällde att visa för arbetsgivaren att jag besitter viktig och begärlig kunskap som är svårt att få tag på arbetsmarknaden.\nDessutom hade jag känsla att vi kvinnor måste alltid nöja sig med lägre lön. Och lägre lön för kvinnor var alltid accepterad av andra kvinnor.\nDet kändes förnedrande att kvinnor inte accepterade faktum att andra kvinnor ville göra karriär. Många kvinnor tyckte att den enda vägen för kvinnor att göra karriär är sängvägen. Dessutom hördes ofta män om att skryta om kvinnor.\nDärför ville jag ofta berätta för mina vänner och bekanta om vad jag gör och vad jag tjänar.\n\nEfter några år, ville jag vidare i min yrkeskarriär.  Jag läste om datanätverk och överföring av information mellan olika system.  Jag hade magkänsla att framtiden måste bygga på datanätverk. Jag sökte mig till Televerkets utvecklingsavdelning i Farsta inom så kallad ” Packet Switching”. Denna avdelning bestod av mig och senare av en gäst från Australien  Trevor Poussard. Dataöverföring av information mellan system och datorer var tillåten enbart inom försvaret.\n\nTrevor och jag åkte på olika internationella studiebesök och utbildningar, mest till USA för att utforska datakommunikation som idag är grunden till Internet.\nDataöverföring på den tiden var en bråkdel av den totala systemkostnaden i motsats till situationen idag. Försvaret skrek efter Internet och tills slut, var Televerket tvungen att utveckla ett nordiskt nät. Jag blev projektledare. I projektet deltog ingenjörer från Danmark, \nFinland, Norge och Sverige. Jag fick gå en kurs i danska i en vecka.\nTills slut bestämde vi oss att gå över till engelska under viktiga möten.  För mig var det viktigt att förstå 100 % av det som sägs under möten. Jag hade fördelen att inte vara infödd svensk.   Norge ville aldrig göra som Sverige ville.  Det var samma med Finland.\nJag kunde prata med dem alla. Vi köpte programmet och telekomutrustning från USA , Boston.\nJag hade en stor hjälp av mitt fotografiska minne och fick vara i en internationell arbetsgrupp om åtta personer som skrev underlaget och senare blev standard för dataöverföring mellan datorer, basen till Internet.\nMin kunskap var mycket eftertraktad. Jag kunde arbeta var jag ville och begära vilken lön som helst.\nJag arbetade under kort tid på Ericsson.  Där träffade jag Helena, gift Lindskog.\nJag visste att hon är från Warszawa. Vi brukade äta lunch då och då.\nJag blev överraskad när hon frågade mig om Israel en gång. Hon ville åka dit på Reunion 68 av alla polska judar från 1968-1969. Sedan berättade hon att hennes pappa var jude.\nSenare bildade tio kompisar, bland annat med mig ett konsultbolag Datalogic som vi expanderade till 50-60 personer och sålde till CAP Gemini. Manliga datakonsulter, mina arbetskamrater berättade skämtsamt att de är hemma max två dagar om året men inte i rad.  Som management konsult med säkerhet var jag ensam kvinna. Jag trivdes bra att arbeta i ett personalägt bolag .  Vi hade stora vinster som vi utnyttjade till olika arrangemang, kurser och resor.\nJag skrev en bok tillsammans med en arbetskompis som jag arbetade med: Datakommunikation i ADB strategin, som gavs ut av Liberförlag och blev sedan undervisningsmaterial.\nEfter försäljningen av Datalogic började jag på flygbolaget SAS.\nJag arbetade där under drygt fem år med Jan Carlsson som chef. Jag hade ansvar inom kommunikation och säkerhet, bland annat för flyttning av deras reservationssystem från UNISYS miljö till IBM miljö.  Och sedan flyttning av samma system, Amadeus till nya datacentrum i Köpenhamn. Det var tungt och krävande arbete. Jan Carlsson fattade många beslut som inte var genomtänkta och kostade SAS bolaget mycket pengar. Många arbetare där var mycket trötta och frustration var stor.\nJag tröttnade på allt jobb efter fem år, det var slitsamt arbete. Jag nappade på erbjudande för SAS anställda att de anställda som frivilligt säger upp sig, får ett års lön.\n\nEfter det jobbet, beslutade jag att öppna eget konsultföretag Safe Advice Sweden AB.\nInriktning på säkerhet i nätverk.  Det gick bra och efter bara några veckor, fick jag långvarigt uppdrag inom Landsting Data. Jag arbetade också med säkerhet för andra statliga verk och myndigheter.\nSedan träffade jag fd Nokias VD,  Staffan Simberg  med samma efternamn som mitt och vi arbetade tillsammans under Simberg & CO  konsultbyrå.\n\nDet gick strålande bra för konsultbolaget. Utöver böcker var jag bokrecensent för Computer Sweden och andra tidningar. Jag publicerades i Veckans affärer samt andra tidningar.\nJag bildade förening Peer Sweden AB med flera andra konsulter.\nDessutom hade jag flera uppdrag för EU kommissionen inom området E-handeln och säkerhet. Jag utvärderade olika förslag för projekt som sökte finansiering av EU-kommissionen och skrev direktiven om e-handeln och säkerhet.  Jag deltog i konferenser för UNESCO med inriktning på e-handeln, bland annat i Kazachstan. På Sardinien tog jag emot pris och stipendium för kvinnliga entreprenörer inom växande området e-handeln.\n\nVid 55 års ålder bestämde jag mig att sälja Safe Advice Sweden AB konsultbyrå och ville arbeta med det som var min hobby under många år dvs fastighetsaffärer. Jag hade ekonomi så att jag inte behövde oroa mig för försörjning av mig eller min familj. Men fastighetsaffärer och resor var alltid mina hobbys.  Konsultvinster investerade jag i fastigheter.\nJag anmälde mig till KTH för att komplettera min utbildning till fastighetsmäklare. Enligt KTH behövde jag bara läsa 25 poäng.\nDet tyckte jag var kul och enkelt. Men vid anmälan till fastighetsmäklarförbundet, visade sig att kraven  för utbildning av fastighetsmäklare ändrades och jag måste komplettera min utbildning med ytterligare 75 p. Jag läste fastighetsekonomi och skatterätt  samt lite andra ämnen.\nJag öppnade kontor i Mörby Centrum och köpte rätten till anslutning till mäklarkedjan Remax.\nJag hade flera anställda. På den tiden har jag inte insett att fastighetsmäkleri inte är samma som att köpa fastigheter själv och sälja dem via en annan mäklare eller jag själv.\nAtt komplettera min utbildning med vissa juridiska kurser samt byggnadstekniska ämnen var dock mycket intressant.\n\n\n13.\tÅterförening med min pappa\n\nPå våren 1982, exakt 9 mars dog min mamma i Czestochowa. Hon fick stroke igen. Jag var gravid med Caroline. Pappa kände till mina missfall och ville inte att jag skulle komma till begravningen på grund av risken av nytt missfall.\nHan ville hålla det hemligt och kontaktade alla våra vänner och bekanta att inte berätta om det till mig.  Det var svårt att ringa till Polen. Det var militärt tillstånd. Jag pratade med pappa om mamma men han har inte sagt ett ord.\nEfter 3 månader fick jag ett kondoleansbrev från min klass kompis från Czestochowa. Det blev en chock och jag var arg på pappa och sedan blev jag mycket deprimerad.\nCaroline föddes 11 juli 1982. Vi var superlyckliga. Jag visste att jag inte kunde hjälpa pappa på avstånd från Sverige.  \nPappa fick ultimatum med två alternativ. Första alternativet var att stanna i Czestochowa och klara sig på egen hand så gott det gick. Andra alternativet var för honom att komma till Sverige. Han hade beviljats tidigare uppehållstillstånd i Sverige.  Han bestämde sig att komma till Sverige.\nFreddy fick åka till Czestochowa för att hämta honom. Pappa lämnade nyckel till sin lägenhet\ntill sin gode vän, som nyligen blev änkeman, Alexander Senior. Alexander var jätte fin person. Han var uppväxt i mycket förmögen familj, aldrig klagat, aldrig skrytigt, enkel och mycket hjälpsam.\nFreddy packade två resväskor med pappas kläder och tog det viktigaste. De reste dagen innan flyget från Warszawa,  från Czestochowa med taxi och sov på bänken på flygplatsen. Freddy ville inte riskera att de kan komma för sent till flyget.  Ingenting fungerade i Polen under militärt tillstånd. De var rädda att bli stoppade på vägen till flygplatsen. \nDe lyckades komma med SAS till Arlanda. Pappa bodde med oss minst 6 månader i radhuset i  Saltsjökvarn.\nHan blev deprimerad och kunde inte göra en kopp te  själv. Pappa förlorade min mamma och sedan allt som han byggde upp för andra eller tredje gången.\nDet är inte lätt att komma över allt i hans ålder.  Tur att vi hade fru Eva boende från Polen. Hon var polsk pensionär.\nFru Eva var fantastisk hjälp till Caroline. Hon gjorde ingenting annat, kanske lite mat till sig själv och Caroline.  Pappa väntade tills vi kom hem efter arbetet.\nEfter 6 månader, frågade jag pappa om han möjligen ville lära sig svenska.\nJag skulle försöka hitta lämplig kurs i svenska för honom. Han började kursen i svenska som var i stan. Där träffade han andra polacker i hans ålder, kanske lite yngre. Han trivdes och blev ofta bjuden hem till några. De hade många gemensamma luncher.\nPappa kunde flera språk . Han talade både tyska och lite engelska.\nEfter ett år, frågade jag pappa om han kunde tänka sig bo i en egen lägenhet nära oss.\nJag kontaktade Nacka Kommun och pappa fick personligt besök hemma av en äldre tjänsteman. Pappa berättade allt om sitt liv under kriget, tiden som fånge i Ryssland, deltagande i polska divisionen för att befria Polen och intag i Berlin. Han gick den långa vägen från Lenino till Berlin.\n    Här är det några av de medaljer som pappa fick.\n\nHan visade honom alla sina medaljer.\nPappa hade minst elva medaljer för sitt mod och var befriad från köer, hade rätt att stiga först på bussen, tåg eller flyg.\n\nEfter ett långt samtal hemma, som tog nästan hela dagen, lovade tjänstemannen från kommunen att ge pappa den första lediga lägenheten i närheten av oss.  Och det blev så. Pappa fick en liten tvårumslägenhet, möjligen 60 kvm i Finntorp och blev superlycklig. Grannen pratade tyska och de besökte varandra ganska ofta. Pappa var hos oss nästan varje dag på middag.  Han åkte till kursen i svenska fem dagar i veckan. Grannarna frågade om han fick ett jobb. Jag frågade om de hade tips om en arbetsgivare som skulle vilja anställa 70 åringar från Polen.\nPappa var mycket positiv person. Han jämställde en svenska krona med en polsk zloty.\nSå han tyckte att allt var billigt i Sverige jämfört med Polen. Hans bröder Henek och Eric hjälpte honom lite ekonomiskt och bjöd honom en gång till Israel. Han älskade Caroline och de blev bästa vänner.\nPappa trodde på Sverige. Han hade diverse problem med sin hälsa och besökte Nacka Sjukhus och där arbetade Robert Aschbergs pappa, Sven Aschberg som kirurg. Doktor Aschberg tyckte om pappa och förstod honom mycket väl. Pappa ville operera allt där han hade ont under en operation. Det avrådde doktor Aschberg honom i hans ålder.\nDoktor Aschberg gav mig frihet att ringa honom om pappa när jag ville eller kunde.\nEn dag dyker jag upp på sjukhuset och knackar på hans rum. Sköterska sade att han sitter i sammanträdet med sina medarbetade. Jag knackade försiktigt på dörren och doktorn säger genast till personalen att han måste avbryta sammanträdet inom 15 minuter för det kom anhörig till en av hans viktiga patienter som vill prata med honom.\nAlla lämnade rummet direkt. Han var en helt fantastisk person.  Personer som dr Sven Aschberg med så stor empati till andra människor är svårt att hitta idag. \n\nSista åren av pappas liv var inte så bra. Pappa hade diabetes 2 och hans tillstånd i ett ben försämrades. Pappa blev tvungen att amputera ett ben vid knä. Han lärde sig gå på kryckor och med rullstol. Trots det var han glad att ha nära familj alltid bredvid.\n\nHan kom till oss varje dag med färdtjänst.   Vi fick bära honom en trappa upp till köket och vardagsrummet. Sista tiden var han tvungen att vara på sjukhuset men jag hade en person som kom varje dag i fem timmar för att hålla honom sällskap. Han ville inte äta middag om jag inte var med. Jag avbokade alla resor och kom till sjukhuset varje dag.\n\nPappa dog 20 april  1992. Det var svår tid för mig. Och jag var jätte ledsen och kände en stor tomhet. När mamma och pappa dör, bröts anknytning till uppväxten.\nJag ville så gärna flytta från Nacka till ett område med bra skolor till våra kära döttrar.  Både Caroline och Renée hade dagis i Henriksdal de första tre åren.  Och sedan fick man flytta till en skola i Nacka. Det fanns inga skolor nära vårt radhus och de som bodde i Henriksborg var äldre eller folk i vår ålder utan barn.\nIstället fick Caroline och Renée börja på judiska skolan, Hillelskolan i stan.  Det var resa med buss dagligen om ca 20 minuter och det var orsaken till att vi hade barnflicka för att hämta dem  och ibland både hämta och lämna dem.  Freddy arbetade på Nordea i stan och kunde ibland lämna dem. Vi bestämde oss att flytta till Danderyd och köpte ett äldre hus med stora renoverings behov.  Vi kände flera bekanta och vänner i Danderyd. Bland annat familjen Einhorn. Huset i Danderyd låg på samma gata som familjen Einhorn.\nEfter pappas död och vår flytt till Danderyd, bytte Caroline skolan till lokala skolan i Kevinge. Renée fortsatta att gå i Hillelskolan.\n\n\n14.\tVåra barn, Caroline ,  och Renée \n\nVi ville så gärna ha familj och barn. Efter många utredningar och många missfall blev jag gravid igen och Caroline föddes 11 juli 1982.\nVår lycka hade inga gränser.  Och hon fick alltid vad hon ville.  Två år efter föddes Renée.\nVår kärlek till våra barn har inga gränser. De var alltid med oss på alla resor.\nDet var många kalas och små fester för barn.\n\nCaroline  gick på Hillel till fjärde klass. När vi flyttade till Danderyd, var hon trött på den långa resan med T-banan till skolan och ville byta till den lokala skolan, Kevingeskolan och senare Friberga skolan.\nDet visade sig att  systers dotter till Raul Wallenbergs, Nina  bodde i Danderyd hundra meter från oss och  en av hennes söner gick i samma klass som Caroline.  De två fick åka till Israel som Hillelskolan organiserade.\nDet var viktigt för oss med judiska traditioner.\nCaroline hade Bat-Mitzwa  på Läkarförbundet och Renée på en restaurang  Dacapo på Gärdet.\nRenée ville aldrig byta skola efter flytten till Danderyd. Hon fick resa med T-bana  varje dag  till Hillel och senare till Vasaskolan.  Barnflicka hämtade henne i skolan och senare när hon blev äldre vid T-banan Mörby Centrum och gick med henne hem.  Väg från T-banan Mörby C till vårt hus var mycket mörk utan belysning och vi var rädda för överfall eller våldtäkt.\n Våra döttrar följde alltid med oss på fester. De sov under borden eller i sovrummet \nhos våra vänner. Våra barn var alltid våra ögonstenar.\nIdag är Caroline läkare med specialitet i dermatologi och Renée är jurist på Swedbank och arbetar med Compliance-frågor.\n\nCarolines val av yrke var helt utan påverkan av mig eller min man Freddy.\nSedan hon var kanske 3 år, ville hon vara doktor. Hon gick till dagis och förskolan med doktors väska som sin arbetsväska.  Att vara doktor var moroten till att hon måste ha höga betyg och vara duktig elev.\n Och Caroline var bestämd att studera på Karolinska Institutet.\nInga andra medicinska utbildningar ville hon acceptera. Hon sökte till Karolinska som enda alternativ för läkarutbildningen. Som andra alternativ var Handels Högskola.\nTyvärr val av studenter med bästa betyg skedde med lottning.  Och Caroline lottades inte ut denna termin. Men hon kom på Handelshögskola första halvåret. Där träffade Caroline sin blivande man Josef.\nHon kom på läkarutbildningen på Karolinska först efter nästa termin.\nJag fick hjärnblödning 58 år gammal och hamnade på Danderyds Sjukhus på hjärtakuten.\nDen doktor som tog emot mig, ville skicka hem mig för kräksjuka. Det var Caroline som räddade mitt liv. Hon visste att det var fråga om hjärnblödning. Det var också tack vare Caroline som jag fick pacemaker, nödvändighet vid eventuellt hjärtstopp vid hjärtflimmer. Caroline var praktiserande läkare på Hjärtakuten under sommarloven eller andra lov så\nhon kunde ställa min diagnos direkt. Caroline är mycket duktig läkare idag.\n\nRenée var helt bestämd att plugga juridik i Uppsala.  Vid 9 års åldern skrev hon boken om Renée : Vad skall jag bli om 10 år ?.  I boken skriver hon att hon vill bli advokat och tjäna en miljon kronor om 10 år.   Renée var en av tio studenter som fick stipendium på 80 000 kronor plus betald avgift för universitet i Chicago. \nFreddy försökte alltid hjälpa våra barn med läxor. De tyckte att Freddy är bättre pedagog än jag. Caroline var lite osäker person och hade ständigt känsla att hon inte klarar alla tentor i skolan. En gång ringde jag till klassföreståndare i Danderyd och frågade om hon kunde föreslå en student som skulle hjälpa Caroline med läxor.\nKlassföreståndare förklarade att Caroline var en av skolans bästa elever. Jag ville boka studenten ändå mest för läxförhör.\n  \nUnder 14 år hade vi hjälp av olika barnflickor, mest från Polen, ibland från Vasa Finland.\nJag har alltid sagt att vi inte vill påverka våra döttrars val av killar, varken religion eller färg.\nMed en motivation. Jag skulle ha mycket svårt att fira judiska helger med en arab.\nDet var lite över min horisont. Sedan visste de att vår största önskan att ha flera barnbarn.\nInte nödvändtigvis bröllop men gärna barnbarn.  \nCaroline är gift med Josef och har två barn, Leon, 9 år och Stella, 6 år.\nRenée är gift med Johan och har två barn, Celine, 5 år och Corrine, 2 år.\nJosef och Johan är svenskar, mycket duktiga, trevliga och bra pappor som jag tycker mycket om. Även deras föräldrar är vänner till oss.  Vi åker ofta på gemensamma semestrar och deras föräldrar är goda vänner och viktig del i vår familj.\nCaroline gifte sig med Josef på Gimo Herrgård och vigselförrättare var Lena Korrösi-Posner.\nDe kunde inte gifta sig i synagogan för att Josef är kristen.  Det var fint av Lena Korrösi –Posner att komma till Gimo Herrgård som ligger ca 10 mil från Stockholm. Det var judiskt bröllop med Chupa vid vattnet i 3 dagar.\n\nRenée gifte sig också på Gimo Herrgård. Lena Körrosi-Posner kunde inte ställa upp på grund av semesterledighet . Istället ställde Basia Frydmans exman upp, känd skådespelare Tomas Laustilla  som bodde inte så långt från Gimo och är dessutom medlem i Judiska Församlingen. Han hade vigselrättigheter. Det var också judiskt bröllop med Chupa vid vattnet.\nLovesång sjung Linnea Simon, Gun systers, Anne Simons dotter och Freudenthal Klezmer Sixtet spelade. \nDet var som dröm för oss föräldrar att se våra döttrar gifta sig så fint. \n\nUnder många år funderade jag varför är Judiska Församlingen inte mer inkluderande , speciellt när vi judar kämpade under alla år att bli jämställda med  kristna.  Alla judar är inte religiösa. Judisk identitet består inte bara av religion men judendom är ett sätt att leva och vara.\n\n\n15.\t Mina mål i livet\n\nMitt liv var alltid målinriktat. Först ville jag klara av Chalmers utbildning och få civilingenjörs examen och sedan var min ambition att komplettera den med företagsekonomi och juridik på  Stockholms Universitet.\nNästa steg var för mig att få arbeta med cyber, kommunikation med datorer som senare blev nätverken och skapade behov av säkerhet.\nJag ville bli ekonomiskt oberoende före 40 års ålder. Jag tyckte att det var viktigt för en kvinna och invandrare.\nJag trodde att det kommer att hjälpa mig att bli accepterad i många kretsar. Därför tyckte jag att det är viktigt med sidoinkomster. Sidoinkomster var lågt beskattade och arbete var mycket högt beskattat.\nMin förebild var alltid mina föräldrar som kunde klara sig under olika omständigheter.\nMitt motto var alltid, om mina föräldrar klarade sig i koncentrationsläger, så borde jag klara  att bygga upp något stort i Sverige.  \n\n\n\n\n\n\nMen den stora förändringen var hjärnblödning som jag plötsligt fått under april 2009, sittande hemma vid matbordet.  Jag lever tack vare Caroline, vår dotter. Tjänstgörande läkare på Hjärtakuten ville skicka mig hem för kräksjuka. Det är Caroline som kunde ställa rätt diagnos och körde mig till magnetröntgen. I sista minuten kördes jag i ambulans till Karolinska Sjukhuset för hjärnoperation.  Det lyckades och jag kämpade i tre veckor på Intensiven.\nUnder den tiden var min största dröm att kunna resa sig från sängen och gå på toaletten. Jag förlorade minne nästan helt och kunde gå med hjälp av rullator.\nLång rehabilitering på Danderyds Sjukhus under drygt åtta månader och envishet hjälpte mig.\nVistelse på sjukhuset ändrade totalt min syn på livet.  Jag tänkte på vad som är viktigt i livet och betydelse att nära och kära i närheten.\nTack vare mina närmaste är jag idag den personen som jag är.\nEtt litet ögonblick kan ändra så mycket i ens persons liv.\n\n\n16.\tJudisk identitet\n\nI Polen visste alla vänner och bekanta att vi är judar. Vår familj var mycket stolt över det.\nNär jag flyttade till Sverige, började jag alltid presentera mig  genom att förtydliga min judiska identitet.  Jag är svensk, född i Polen, polsk judinna. Vi var inte ortodoxa men vi firade alla judiska helger.\n\nNär jag träffade Freddy, tyckte han att han i första hand är  svensk med judendom som  religion.  Han ville aldrig säga att han är jude. Judendom tyckte han att det var en privat sak. Freddys föräldrar är också födda i Sverige.\nUnder mitt första arbetsår, 1975 på Televerket möttes jag med antisemitism  under en kaffe rast.\nDet var livlig diskussion av attacken på israeliska  OS gruppen i München. \nPlötsligt hörde jag kommentar från en finsk tjej att judar inte är pålitliga. De samlar pengar för att skicka dem till Israel. Just den tjejen hjälpte jag mycket med olika frågor. Hon ville vidareutbilda sig och frågade om olika råd. Hon behövde min hjälp i arbetet också.\nEfter rasten frågade jag henne hur många judar har hon träffat. Hon hade träffat en jude  och nämnde hans namn. Det var ingen som jag kände. Jag trodde att hon visste att jag är judinna. Det visste alla andra.\nJag sade till henne att jag är judinna. Och för mig är Israels existens mycket viktigt.\nPå samma sätt som för henne, är Finlands existens mycket viktig.\nVi blev goda vänner. Hon tyckte i början att judar inte är pålitliga. Den person som hon utpekade, träffade jag senare i livet på en fest. Hennes kompis var medlem i Israeliska Likud och en stor judisk extremist. Jag tyckte inte heller om honom. Hon erkände att hon träffade bara en jude i sitt liv.\nUnder alla mina yrkes år var jag tydlig med min judiska identitet .\nJag var presentatör och föreläsare på många datakonferenser, till och med i Kazachstan\nför UNESCO. Jag var tydlig med att påpeka att jag är svensk men född i Polen, polsk judinna.\nMen Polen är för mig idag en plats där jag är född och inte mitt hemland. \nI Polen betraktades jag och andra judiska ungdomar inte som alla andra. Vi riskerade ständigt att bli utkastade från skolan eller jobb på grund av judisk tillhörighet. Trots att vi inte gjorde något nedsättande eller brottsligt.  Och vi egentligen var polacker.\nJag vill inte generalisera polacker.  Många polska vänner hade stort judiskt umgänge, flera polacker räddade judar under kriget och riskerade sina liv. Så man kan aldrig dra alla över en kant. I Sverige har jag polska vänner, hantverkare etc. som är trevliga och pålitliga människor.\n\n\n17.\tAntisemitism i Sverige\n\nRenée mötte nazister i Danderyds gymnasium i hennes första klass. Det var tre killar från Djursholm. De tyckte att judar samlar pengar för att skicka till Israel och gör ingeting för Sverige. Mycket obehagliga killar. De har nog glömt att många judar finns bakom uppfinningar, mediciner, duktiga läkare, ekonomer, författare, konstnärer och sångare.\nKlassföreståndaren ville att Renée borde byta klassen. Men det ville inte hon.\nEfter mitt samtal med rektorn och klassföreståndaren kallades alla föräldrar och elever till\n ett gemensamt klassmöte.\nPå mötet fick alla föräldrar presentera sig. Efter visste jag direkt vilka familjer har nazistiska sympatier.\nSkolan bjöd Nina Einhorn och Heidi Frid till skolan.  Många elever blev skakade. Vissa tjejer svimmade.\nSenare var det inga problem med nazister och antisemitism. Renée hörde aldrig något från dem  under alla gymnasieår.\nRenée är blond och har gröna ögon.  De hade svårt att förstå att judar kan vara blonda med gröna ögon precis som svenskar eller andra nationaliteter.\nI Sverige kände jag mig trygg till 2015. Efter 2015, och efter de stora flyktningsströmmar, känner jag mig otryggt igen. Dock inte på samma sätt som i Polen men bland så kallade nya svenskar, speciellt muslimer som är uppväxta med judehat och traumatiserade föreställningar om judar.\nDock vill jag inte generalisera. Muslimer och perser som jag känner, har inget emot judendom. Jag vill bli respekterad som en vanlig person. Det som kan hjälpa oss är dialog och utbildning om judendom. Kanske obligatorisk klassresa till  Auschwitz och Treblinka.\nDet bör vara kännbart att kalla andra för Jude jävel, svart skalle och massa annat.\nDet borde inte vara fängelse men något kännbart i form av gratis arbete på ett sjukhem exempelvis.  Middag med en svart   kan vara ett annat exempel.\nHets mot folkgrupp skall inte tillåtas utan några negativa konsekvenser.\nSverige är för mig mitt hemland och jag är mycket tacksam för att få leva i ett land som inte hade krig på 200 år. Även om jag vill ha vissa politiska  förändringar i landet. \nIbland känner jag att socialdemokrater sitter för lång tid vid makten, även om jag inte känner\nnågot emot dem.\nLyckan är också för mig att vara i närheten av våra döttrar och våra barnbarn. Det är jag mycket stolt över. Jag är glad och tacksam för våra döttrar och svärsöner.\nVi planerar och alltid försöker vara tillsammans med hela familjen på Nyårsafton, oberoende var vi befinner oss  i världen.\n \n\nMina två systrar från Rabka-Zdroj 1930\n\n\n\n \nMin pappa direkt efter befrielse.\n\n\n\n\n\n\n \n\nJudiska barn i Czestochowa på  en bal 16 januari 1956.\nJag sitter på andra raden från toppen.\n\n \n\n\n\n\n \n\n\nMina föräldrar med Josefs bror Georg från Paris och hans fru Genia.\n\n\n\n \nMina föräldrar med min moster och en vän efter  befrielsen\n\n Min pappa Leon  \n\nAnja och jag på sommaren bland skogen och djuren\n\n\n\n\n\n\n\n\n\n\n\n\n\n\n\n \n\n \n Bröllopsfesten, mina föräldrar och Jerzy Einhorn\n\n\n\n\n\n \n\nVår klass 1957, jag är sittande bredvid föreståndare  Czerwikowa, i skolan med namn Kopernik.\n\n \nFirande av Chanuka 1961 i Ogrodek.\nPå bilden syns mina vänner, Halina Skowronek, Renia Skowronek,Stefcia Biber , Ania Diamand, Jola Altman, Wlodek Wajnam,  Michael Helberg, Adam Helberg, Danka Jesionowicz, Heniek Albert och lärare Teresa Wajnam.\n \n\nTvå av mammas vänninor, okända namn på 30 talet.\n\n\n\n\n\n\n\n\n\n\n\n\n\n\n\n\n\n\n\n\n\n \nMin farbror David, Josefs bror, med sina döttrar.\n\n\n\n\n\n\n\n \n\nVeckans affärer nr 24, 16 juni 1993 om initiativ att bilda Peer Sweden, förening med 50 tal mindre konsultföretag.\n\n\n\n\n\n\n\n\n\n\n\n\n\n\n DEL 2. Berättelse  från min man  Freddy\n\n\n1.\tHur jag träffade Luisa.\n\nJag heter Freddy Simberg och är född 1946 i Sverige. Mina föräldrar var också födda i Sverige. Jag har varit gift med min fru Luisa sedan 1973. Lite komiskt är det på det sätt som vi träffades.\nJag reste på semester till Tel Aviv 1972 med en byrå, Brodin tror jag, som senare gick i konkurs. Det var också så att jag träffade Luisa i samma scheirut på vägen från flygplatsen till Tel Aviv.\nDet var fullsatt på alla hotell som Brodin hade avtal med i Tel-Aviv  så varje dag låg mina kläder utanför dörren. Jag kunde bara stanna en natt i taget. Sen blev jag trött på detta   och flyttade till  Youth hostel. \nDå jag inte fick något hotell att checka in på, så kunde jag hjälpa Luisa med hennes bagage. \nHon skulle bo hos sin farbror Henek.  Nu var det också så att på samma Youth hostel bodde Jurek Gold som är en avlägsen släkting till Luisas tant Mila Gold. Jureks mamma och Mila Gold var kusiner. Jag ville ringa till Luisa nästa dag för att träffa henne och jag fick telefonnumret från Jurek.  På den vägen blev det sen att vi träffades oftare.\nJag har också ett minne som är svårt att glömma. Jag blev också hembjuden till Luisas andra farbror Erik ,som bodde i Beit Jehoushoa. I hans familj fanns två barn Noemi och Raffi, Luisas kusiner.\nNu blev ett bråk med Raffi och Eriks fru Sara, Raffis mor, som jag inte fattade vad de bråkade om.\nJag förstår ju inte hebreiska. I efterhand har jag förstått att jag ändrade på Raffis planer att bjuda ut Luisa. Han var ju argsint och tuff. Han var dessutom överste i armen. Han föreslog att jag skulle följa med honom ut i skogen för att skjuta fåglar. Jag sade att det kan jag väl göra. Alla andra blev oroliga.\nLyckligtvis kom vi tillbaka oskadda, så inget hände. Raffi ville nog bara skrämmas lite och testa om jag var rädd för honom.   \n\n\n2. Mina förfäder    \n\nTill skillnad från Luisa har jag vuxit upp i Sverige med många av mina släktingar då\nSverige var skonat från kriget. Jag hade mor och far samt en äldre syster Gun. Min farmor, morfar, faster och morbror fanns också då jag var yngre. Jag har många kusiner.\nMin släkt har bott i Sverige i fyra  generationer i Sverige på min mammas sida och i fem generationer på min pappas sida.\nMin farfar har jag aldrig sett. Han dog när min far var liten pojke. Han var dock född i Sverige.\nTydligen är jag således en fjärde  generation på den sidan, som jag nu upptäckt. Min farmor kom förmodligen från andra sidan Östersjön Livland eller Kuland. Hon var på väg till USA, men hade inte pengar att fortsätta vidare från Sverige. Hon hade en syster och en bror som emigrerade till USA, så min pappa hade en moster och kusiner i USA som han kunde hälsa\n på . Då var min farmor redan död.\n\n2.1 Mina förfäders ursprung på min pappas sida.\n\nMin farfars far Hesekiel Beer Simberg föddes 1 oktober 1838 i Neustad, Schirvint,Polen.\nHan dog 13 september 1918 på Sabbatsbergs sjukhus, Stockholm och ligger begravd på Norra begravningsplatsen, grav M1395.\nHan vigdes 1870 med Berta Simberg, f Pallitovski, född 12 januari 1844 i Labovo.\nDe fick sonen Gutman Simberg , född 4 september 1871 Stockholm, dog 1922 i Stockholm.\nHan ligger begravd på Norra begravningsplatsen.  Detta var min farfar. \nMin farfar gifte sig med min farmor Chana född Levin 20/2 1884, som alltså kom från Kurland eller från det hållet 24/11 1906.\nDe fick en son Anselm f. 16/10 1908, som var min far och en dotter Aida f. 3/7 1911. Min faster.\nMin farfar hade också en yngre bror Elias född 1879 i Stockholm och död 1960 begravd på Norra begravningsplatsen pl O.4164\nJag vet att Elias jobbade som spårvagnskonduktör.\nHan gifte sig civilt med Ellen Viktoria Blom i Svenska kyrkan.\nMin farfars far hade förmodligen även en äldre bror Jankel Schimberg född 29 juni 1832 i Neustad Schirvint  i Polen.\nHan vigdes 10 mars 1853 med Sara Abraham född 1 oktober 1834 i Wiesbaden, Tyskland. De hade två döttrar  :\nIda Schimberg och Amalia Schimberg som gifte sig med Chune Hurwitz.\nHela familjen avflyttade 12 augusti 1883 till Polen.    \nMin farfars far hade även en bror Abraham Simberg f.5 oktober 1842 i  Neustad,Schirvint i  Polen/ Tyskland , vigd 12 augusti 1857 med Lina Abelitsky , född 18 juli 1850 i Colvary i Polen.\nDeras barn var : Amalia Maria Simberg f.  7 juli 1868 i Stockholm , död 1869 i Stockholm  \nMarcus Salomon Simberg f 13 aug 1869 i Stockholm. \nSedan 1875 vistas familjen i USA.\nDessutom fanns en Gittel Simberg f. 1805 i Boisk Kurland. Hon har även bott i Neustad, död 1869 i Stockholm, grav A111.\n\n2.2 Mina förfäder på min mammas sida\n\nPå min mammas sida fanns en stor släkt.\nMin morfar Salomon Bikoff f. 2/12-1884 kom från Ryssland . \nHan var son till skräddaren Abraham Bikoff och dennes hustru Rosa f. Rapeport, Apeskevolitz församling I guvernementet Kovno, Ryssland. (Staden Bereslew).\n\nEnligt uppgift skulle han komma från en stad som hette Pelikan tidigare.\nSenare har jag hört från en släkting , pyssling, Leif Lapidus att släkten kom från staden Ob \nnära Novosibirisk , Mongolien alt  Ryssland. Leifs morfar och min morfar var kusiner.\nStaden Pelikan har under tidens lopp bytt namn till Milyuntsy . \nByn ligger ca 20 km sydost om Dvinsk som idag heter Daugavpils och ligger i Lettland.\nMin morfar rymde från värnplikten i Ryssland. Han kom ca 1905 till Sverige.\nHan gifte sig senare med min mormor Edla Bikoff. \nEdla var född Gerschman och kom från Dischna eller  Villnius, Ryssland, tidigare Polen.\n\nMin morfar var lumphandlare hos en firma L. Elliot. Han var mycket vigör och färdades runt \npå en cykel bl.a söderut åt Nynäshamn, sålde och bytte varor. Han kunde byta kläder och fick antikviteter tillbaka som han sedan sålde vidare. Han var kunnig på antikviteter och kunde tjäna på detta när han sålde dem.\nMin morfar blev ganska känd som gårdfarihandlare.\nFörfattaren Moa Martinson har bl.a.   skrivit om min morfar i en bok  ”Bakom Svenskvallen” .\nHan är omtalad på många sidor bl. 164,173,181,182 osv. Bl.a. står att Moa Martinson försökte lära honom svenska. Egentligen var min morfar skräddare i Ryssland, så han hjälpte Moa att ändra och sy om gamla kläder som lön för hennes insats som svensklärare. \nMin morfar och mormor fick dottern Rosa f. 1907, som var min mor. Hon blev 90 år och jobbade ändå till slutet.  Som jag tidigare nämnt hade min mamma en affär på Skånegatan 78, Simbergs Varulager, som blev hennes liv.  Hon var duktig affärskvinna.\nDet blev en slags institution på söder där tanterna kom och pratade av sig. Min mammas yngre syster Tora och bror Oskar bodde också på Söder, men vi har väl inte umgåtts så jättemycket. \nPå min morfars sida behölls efternamnet Bikoff.  Hans bror Kalman som emigrerade ungefär  samtidigt till Sverige bytte namnet till Bik och en del kusiner till Byk som kanske är mer känt\nän Bikoff. \nEgentligen finns mycket att berätta om min morfar. Han var gift tre gånger. Han kunde stå på händer på gamla dagar.\nHan var ofta inblandad i gräl med släkten. Det finns roliga kopior på timslånga polisförhör. Bråket kunde gälla 25 öre. Därför var det intressant och rolig läsning om detta.    \n \n\n3.\tMin uppväxt\n\n Jag föddes på Södersjukhuset och är uppvuxen på Södermalm. Familjen bodde från början i en modern lägenhet på Götgatan, men flyttade sedan till en stor paradvåning på Hornsgatan 75, när jag var 3-4 år. Jag gick i en privat småskola Maria Förberedande Elementarskola nära Mariatorget. \nStudenten tog jag i Södra Flickläroverket som hade börjat ta in pojkar enligt politiska beslut.\nFöräldrarna hade en affär med kläder och sängkläder som låg på Skånegatan 78. Min mamma som var en utpräglad affärskvinna hade kvar affären tills hon dog vid 90 års ålder. \nMin uppväxt präglades mycket av problemen och allt jobb med affären. Ibland stod jag själv i affären och hjälpte till att expediera kunder.   Jag fick också hjälpa till att gå många ärenden som t.ex. hämta varor hos grossister och gå med varor till kunder.\nVi var inte speciellt religiösa, men vi brukade gå på helgdagarna till Synagogan.\nTill  min faster Aida kom vi varje år för att fira jul. Jag såg alltid fram att få julklappar.\nVi hade ingen julgran hemma, men min faster som var gift med en svensk hade det däremot.\nVi åkte på den tiden 1950-60-talet ofta på utflykt och picknick då vi hade bil, men inte min faster.\nVi åt inte fläsk, dock skaldjur. Det fanns ingen Hillelskola så  jag och min syster gick till Religionsskolan varje vecka. Min syster konfirmerades i synagogan på den tiden och \njag tog Bar-Mitzva när jag var 13 år. Min syster Gun Simon  är 4,5 år äldre än mig. Hon fick också barn Anne och Stefan mycket tidigare än oss.  Anne och Stefan är mycket äldre (15-17 år äldre) än våra barn.  \nJag ville dock inte fortsätta på den banan utan pluggade vidare med matematik, statistik och företagsekonomi på Stockholms universitet. Jag utbildade mig till statistiker/matematiker.\nMitt första jobb var som utredare på Sveriges läkarförbund där jag var 5 år, sen på försäkringsbolaget SPP som försäkringsmatematiker i 5 år. Jag har också varit byrådirektör på Statistiska Centralbyrån ett par år och på L-data, landstingets datacentral några år. Slutligen var mitt sista jobb på Nordea i ca 27 år tills jag fick pension.\nJag har aldrig haft några problem med att jag var jude vare sig i skolan eller på arbetsplatserna.\nJag har ju alltid känt mig som svensk med en annan religion än kristendom. Det var först när jag träffade min fru Luisa som jag erfor att det inte bara var min religion som skilde sig från andra svenskar, utan jag tillhörde en minoritet, ett annat folkslag. \nJag brukar inte tänka så mycket på detta. Jag kan känna mig både stolt över vad denna minoritet kan åstadkomma och ledsen att det alltid förekommer avundsjuka och mer antisemitiska inslag i samhället.",
        "modified": "Tue, 07 Dec 2021 07:01:39 GMT",
        "option_labels": [],
        "topic_item": {
          "label": "Din levnadsberättelse",
          "label_i18n": {
            "sv": "Din levnadsberättelse"
          },
          "type": "Textarea",
          "uuid": "d58e5ff5-763f-4b84-8899-6cde6498c6c7"
        },
        "uuid": "1689e816-8f1f-472f-888a-577e4f637aee"
      }
    ]
  },
  {
    "archive_code": "M5/00006",
    "contributor": {
      "display_name": "Ewa Gutniak"
    },
    "coordinates": "",
    "created": "Mon, 11 Oct 2021 11:16:11 GMT",
    "image_dms_id": "013AitqLjF6P",
    "license": "CC BY",
    "media": [
      {
        "created": "Mon, 11 Oct 2021 11:44:05 GMT",
        "description": "Marstrand 1969",
        "dms_id": "013AitqLjF6P",
        "image_height": 2892,
        "image_ratio": 0.7143845089903181,
        "image_width": 2066,
        "license": "CC BY-NC",
        "mime_type": "image/jpeg",
        "modified": "Mon, 11 Oct 2021 11:44:05 GMT",
        "name": "Marstrand porträtt 1.jpg",
        "order_by_number": 1,
        "owner": "Mark Gutniak",
        "topic_item": {
          "label": "Ladda upp filer",
          "label_i18n": {
            "sv": "Ladda upp filer"
          },
          "type": "Media",
          "uuid": "e58ae7fd-30f9-4443-883a-e91dcd26770a"
        },
        "type": "image",
        "uuid": "5bdf085b-4bcc-4507-b86f-4508aa313276"
      },
      {
        "created": "Mon, 11 Oct 2021 11:13:42 GMT",
        "dms_id": "013AitqLjEwh",
        "license": "CC BY-NC",
        "mime_type": "application/vnd.openxmlformats-officedocument.wordprocessingml.document",
        "modified": "Mon, 11 Oct 2021 11:13:42 GMT",
        "name": "Levnadsberättelse till Nordiska museet  6 maj 2021.docx",
        "order_by_number": 1,
        "owner": "Ewa Gutniak",
        "topic_item": {
          "label": "Ladda upp filer",
          "label_i18n": {
            "sv": "Ladda upp filer"
          },
          "type": "Media",
          "uuid": "e58ae7fd-30f9-4443-883a-e91dcd26770a"
        },
        "type": "document",
        "uuid": "af8fea2f-8ff5-4d42-b59f-b03a87845d6e"
      }
    ],
    "modified": "Thu, 14 Oct 2021 12:21:01 GMT",
    "presentation_url": "https://minnen.se/tema/vi/17317",
    "published": true,
    "school_class": {
      "grade": "5",
      "name": "5A"
    },
    "submitted": false,
    "title": "",
    "title_i18n": {
      "sv": ""
    },
    "topic": {
      "name": "Vi, de fördrivna",
      "name_i18n": {
        "sv": "Vi, de fördrivna"
      },
      "uuid": "0f976fb0-b14b-4ef8-8bf9-84f3f07e1736"
    },
    "uuid": "fd88690a-a0b3-4f22-a9db-970cefd7a5f9",
    "values": [
      {
        "created": "Mon, 11 Oct 2021 11:16:11 GMT",
        "display_value": "8 oktober 1969",
        "modified": "Mon, 11 Oct 2021 11:16:11 GMT",
        "option_labels": [],
        "topic_item": {
          "label": "Ankomstdatum till Sverige:",
          "label_i18n": {
            "sv": "Ankomstdatum till Sverige:"
          },
          "type": "Textarea",
          "uuid": "ab9f42d8-a2cc-4eb1-928a-8a7ff91747ab"
        },
        "topic_item_type": "dbc74838-ad1e-4ffd-9295-c4e13e7f20c6",
        "uuid": "fbc184b6-b3b9-42a0-99d8-d991d27a8682"
      },
      {
        "created": "Mon, 11 Oct 2021 11:16:11 GMT",
        "display_value": "Warszawa",
        "modified": "Mon, 11 Oct 2021 11:16:11 GMT",
        "option_labels": [],
        "topic_item": {
          "label": "Tidigare bostadsorter:",
          "label_i18n": {
            "sv": "Tidigare bostadsorter:"
          },
          "type": "Textarea",
          "uuid": "187d0728-3c06-46f4-95c3-43bf8b3c4b91"
        },
        "topic_item_type": "dbc74838-ad1e-4ffd-9295-c4e13e7f20c6",
        "uuid": "80fd0afb-f487-47c4-9a1d-d6d439bccb42"
      }
    ]
  },
  {
    "archive_code": "M5/00013",
    "contributor": {
      "birth_year": 1948,
      "display_name": "Ella",
      "gender": "woman",
      "uuid": "d35c070c-5357-4d84-ae4f-aa1f8fa20277"
    },
    "coordinates": "",
    "created": "Tue, 07 Dec 2021 08:19:50 GMT",
    "license": "CC BY",
    "media": [
      {
        "created": "Tue, 07 Dec 2021 08:19:03 GMT",
        "dms_id": "013Ajsp1c2yC",
        "license": "CC0",
        "mime_type": "application/vnd.openxmlformats-officedocument.wordprocessingml.document",
        "modified": "Tue, 07 Dec 2021 08:19:03 GMT",
        "name": "Min levnadsberättelse 2021 ny version Minnen (2).docx",
        "order_by_number": 1,
        "topic_item": {
          "label": "Ladda upp filer",
          "label_i18n": {
            "sv": "Ladda upp filer"
          },
          "type": "Media",
          "uuid": "e58ae7fd-30f9-4443-883a-e91dcd26770a"
        },
        "type": "document",
        "uuid": "3e305ae2-c9c6-49af-be29-8bae34b6f7dc",
        "owner": "Okänd"
      }
    ],
    "modified": "Wed, 08 Dec 2021 10:10:55 GMT",
    "presentation_url": "https://minnen.se/tema/vi/17588",
    "published": true,
    "school_class": {
      "grade": "5",
      "name": "5A"
    },
    "submitted": false,
    "title": "",
    "title_i18n": {
      "sv": ""
    },
    "topic": {
      "name": "Vi, de fördrivna",
      "name_i18n": {
        "sv": "Vi, de fördrivna"
      },
      "uuid": "0f976fb0-b14b-4ef8-8bf9-84f3f07e1736"
    },
    "uuid": "c0d0c443-6012-4a9e-84e4-3a4b6dd5e7e4",
    "values": [
      {
        "created": "Tue, 07 Dec 2021 08:19:50 GMT",
        "display_value": "Katowice, Warszawa, Uppsala, Stockholm",
        "modified": "Tue, 07 Dec 2021 08:19:50 GMT",
        "option_labels": [],
        "topic_item": {
          "label": "Tidigare bostadsorter:",
          "label_i18n": {
            "sv": "Tidigare bostadsorter:"
          },
          "type": "Textarea",
          "uuid": "187d0728-3c06-46f4-95c3-43bf8b3c4b91"
        },
        "uuid": "dc2fe0bd-a969-4bc7-abec-d79e42bffe68"
      },
      {
        "created": "Tue, 07 Dec 2021 08:19:50 GMT",
        "display_value": "Maj 1971",
        "modified": "Tue, 07 Dec 2021 08:19:50 GMT",
        "option_labels": [],
        "topic_item": {
          "label": "Ankomstdatum till Sverige:",
          "label_i18n": {
            "sv": "Ankomstdatum till Sverige:"
          },
          "type": "Textarea",
          "uuid": "ab9f42d8-a2cc-4eb1-928a-8a7ff91747ab"
        },
        "uuid": "724d42f2-4964-4b41-b733-8c45fe6fa888"
      },
      {
        "created": "Tue, 07 Dec 2021 08:19:50 GMT",
        "display_value": "MIN LEVNADSBERÄTTELSE\n\n\tElla\n\nFödd 1948, Katowice\nBarndom och ungdomstid - i Warszawa\nKom till Sverige 1971\nBostadsorter i Sverige - Stockholm, Uppsala, Lund\n\nBERÄTTELSE OM MITT LIV I POLEN I ANTISEMITISMENS SKUGGA\nMitt tidiga liv - före den antisemitiska kampanjen och ankomsten till Sverige\nJag föddes 1948 i Katowice, som det andra barnet i familjen. Min två år äldre bror föddes knappt ett år efter kriget, 1946.\n1949, när jag var bara ett år gammal, flyttade familjen till Warszawa.\nJag var ett älskat barn, uppfostrat med ömhet och glädje av min far, och med kärlek och oro av min mor. Jag var en glad, nyfiken och livlig unge. Men min mammas traumatiserade post-Förintelse liv påverkade min uppväxt. Men om det blev jag medveten först i vuxen ålder. Jag var ett typiskt ”Förintelsens barn”, som Magrit Silberstein definierade så träffsäkert i sin nya bok.\nMin mor, som var född i Sosnowiec i Polen 1919, överlevde ghetto, två koncentrationsläger - i Auschwitz och i Gross-Rosen och sedan, mirakulöst, dödsmarschen. Min mor var yngsta barnet. Äldsta syster tillsammans med sin man och nioårige sonen Jerzyk  mördades 1943 i Auschwitzs gaskammare. Hennes äldre bror överlevde koncentrationslägret Bergen-Belsen och återförenades med sin syster i Sosnowiec först efter krigsslutet 1945.  Av den stora judiska släkten i Polen var de och deras kusin de enda som överlevde. Min mor överlevde likvidationen av ghetton i Sosnowiec och kom 1943 till ett arbetsläger Gross-Rosen som var en del av lägret i Auschwitz. Under dödsmarschen västerut 1945 flydde hon tillsammans med sin bästa väninna. De gömde sig på nätterna under de långa vintermånaderna undan nazisterna i lador och de sista veckorna även undan sovjetiska soldater. Många av hennes berättelser handlade om alla de omöjliga tillfälligheter som gång på gång räddade hennes liv. En gång var det en flyende tysk soldat som gav dem sin sista brödbit. Med den berättelsen uppfostrade min mamma oss, mig och min broder, i tolerans. ”En tysk räddade mig från hungerdöden”, sa hon ofta till oss. En annan gång blev hon och hennes väninna stoppade av två tyska SS-män som snabbt misstänkte att de var judinnor och skulle eskortera dem till Gestapo. Då hördes donet av ryska tankar, en av soldaterna skulle skjuta dem i sista stunden, den andra drog sin kamrat med sig, de kastade sig på sina cyklar och flydde. \nHon förlorade hela sin familj, sin mor och far, sin storasyster med hennes man och barn, 9-årige Jerzyk, min kusin som jag aldrig träffade. Endast hennes bror, min morbror överlevde tre andra koncentrationsläger. Dessa två utmärglade mänskliga vrak möttes gråtande utanför familjehemmet i Sosnowiec i februari 1945. Då lovade de varandra att de ska alltid bo nära. Så blev det, fram till 1968. Min mamma hamnade på TBC sanatorium i Tatra-bergen, svårt sjuk i tuberkulos; hon vägde bara 35 kilo. Men hon blev så småningom frisk och på våren  träffade hon sin kommande make, min pappa, på deras första arbetsplats i Katowice. \nMin pappa kom från en helt annan miljö, från en polsk, socialistisk arbetarfamilj; hans far och farfar var gruvarbetare i kolgruvan nära Katowice. Familjen var socialistisk, men även antisemitisk. Min far tog  helt avstånd från sin familj när han gifte sig med min mor 1946. Det accepterades inte att han gifte sig med en judinna. Från den stunden bröt han helt med alla sina familjemedlemmar och förblev den största ”juden” i vår lilla familj. Det är han som ville emigrera till Israel, och inte till Sverige. Det är han som uppmuntrade senare i Sverige min mamma att göra shabbat och fira judiska helger. Först 2009, efter hans död i Stockholm fick vi barn veta att han har under kriget gömt några judinnor i kolgruvan där han arbetade. \nMin mor, hennes bror och kusin med sina nya familjer fick 1947 inbjudan från sina närmaste släktingar i USA; de planerade resan dit. Det blev bara kusinen som till sist gav sig iväg. Min mamma stannade trots allt i Polen.1946 fick mina föräldrar sitt första barn, min bror och två år senare mig.\nMin mor var yrkesarbetande sedan hon gick ut Judiska gymnasiet i Sosnowiec och upp till sjuttioårsåldern i Sverige. I Polen var hon redaktör för en kvinnotidskrift, för ett medicinskt förlag och för en medicinsk facktidskrift i Warszawa. Hon hann också arbeta som kontorist/tolk på polska ambassaden i Wien, där vi bodde mellan åren 1955 och 1958. Efter den stora antisemitiska kampanjen i Polen 1968 kom hon 1971 till Sverige. Hennes längsta anställning i livet var också den sista, som redaktör i Stockholm. \nHon älskade kunskap av alla de slag och sörjde alltid att hon inte fick gå läkarutbildning. Hela sitt liv behöll hon sitt brinnande intresse för språk, konst, kultur, teater, musik. Något av det viktigaste för henne var språk. Hon talade flytande polska, jiddisch, tyska, och från femtioårsåldern även engelska och svenska. Men först och främst var hon en modig människa. Hon hade inte lätt för skämt och det fanns alltid ett djupt allvar i henne och en stark känsla av integritet. Samtidigt var hon en tolerant person med en outsläckligt positiv inställning till livet och en oerhört stark vilja att leva. När hennes barn fick egna barn blev barnbarnen, och de senaste åren även barnbarnsbarn till något av det viktigaste för henne. Livet skulle fortsätta. Trots sin allt svårare sjukdom kämpade hon för att aldrig släppa greppet. Min mamma dog 2006 omgiven av oss. Pappa som hela sitt liv avgudade henne levde bara tre år längre. Han dog 2009 i Stockholm. Båda är begravna på Södra Judiska begravningsplatsen i Stockholm.\nMen tillbaka till det tidiga 1950-talet.\nMin uppväxtmiljö och min judiska identitet präglades från mina tidigaste barndomsår av Förintelsens minnen och trauma. Att jag är en andra generationens Överlevande kändes från ungefär 5 års åldern. Avundsjuk på min äldre bror att han gick i skolan, lärde jag mig själv att läsa och skriva. En dag läste jag en text på en svart-vitt fotografi där jag bland annat såg en bön på minnesstenen över de förintade familjemedlemmarna. Det var skrivet på hebreiska och jag förstod inte. Frågade min mamma om betydelsen. Hon berättade då helt enkelt att vi är judar på hennes sida, om familjen som ”dog i kriget” (man berättar inte för en femåring om gaskamrar) och att jag ska vara stolt att jag är judinna. Det blev jag på en gång. Så pass stolt att nästa dag hann jag tala om det på förskolan för andra barn. Samma kväll har någon ristat en Davidsstjärna med kol på dörren till vår lägenhet i Warszawa och skrivit ”jävla judar”. Så, 1953, bara fem år gammal, upplevde jag på samma gång min judiskhet och antisemitism.\nSedan den episoden har jag inte så mycket minnen från antisemitismen i Polen, förutom tillfälligt hörda fragment av samtal och berättelser när mina föräldrar pratade med andra polska judar eller med min morbror.  Det talades polska hemma, ibland när min mor träffade min morbror talade de jiddisch när man inte ville att vi barnen ska förstå. När jag var fem år flyttade vi till centrala Warszawa, där det fram till 1968 bodde många judiska familjer. Båda mina föräldrar var yrkesarbetande och vi gick på förskolan och sedan i skolan. 1955 började jag i första klass i en grundskola som var uppkallad efter Janusz Korczak. Många av mina klasskompisar och även skolchefen var judar. Så antisemitismen i mina tidiga skolåren var kanske obetydlig eller mer osynlig. Men bara några månader efter skolstarten (jag satt mest och ritade djur, då jag sedan två år tillbaka kunde läsa och skriva och lärarna tyckte att jag ”störde”) slets jag och min bror från vår skolmiljö och familjen flyttade till Wien. Min pappa fick jobb på polska konsulatet och mamma arbetade där också som tolk. Jag sattes första året i en rysk grundskola vid sovjetiska ambassaden. En fin skola, fantastiska pedagoger och det var en minnesvärd, behaglig tid. Alla var trevliga mot mig, jag lärde mig ryska snabbt. Men efter det ryska ”tövädret”, avstaliniseringen, sattes vi i en österrikisk skola där jag gick fram till 1958. Där var det annorlunda - strängare, gråare, tråkigare, men jag lärde mig snabbt tyska och gjorde mina läxor. När jag var 10 år gammal kom vi tillbaka till Warszawa, till vår lägenhet och till min gamla skola. \nHemma firades inte speciellt några högtider överhuvudtaget, Förintelsetrauman tog över. Min mamma tände dock alltid två ljus på fredagskvällen och det serverades obligatorisk hönssoppa på lördagar; men hon förklarade aldrig varför. Religionen spelade därför inte någon roll i mitt hem. Min ”judiskhet” var alltså inte baserad på firandet av shabbat  eller andra judiska helger, men snarare på Förintelsen. Den ärvdes, med modersmjölken, i mina gener. Men från tolv årsåldern började jag läsa allt om den judiska religionen, om kriget, om koncentrationslägren och om Auschwitz och mina skuldkänslor gentemot min mor vägde mer än behovet av tonårsrevolten. Jag orkade inte riktigt frigöra mig från min mamma, så som sunda tonåringar bör göra, då jag alltid i bakhuvudet hade en känsla av skuld inför hennes Förintelsetrauma.\nInnan jag började på en ny skola - högstadiet och gymnasium - noterade jag bara några enstaka antisemitiska incidenter. En dag var jag vittne till när en av mina judiska klasskompisar blev slagen på skolgården av en annan elev som skrek efter honom ”din j….a jude”. En annan dag skrek lärarinnan i ryska språket på oss i klassen : ”Sluta pladdra som små judejävlar…”. Egentligen var det bara komiskt, men någon förälder klagade hos skolchefen och hon fick nästan sparken. Men då måste man komma ihåg att det var Janusz Korczaks skola, med en judisk skolchef.\nGymnasiet var en bra och spännande period i mitt liv, med bra lärare, fina kompisar, socialt liv i form av s k ”prywatki”, föräldrafria hemmafester. Jag hängde även ibland med mina äldre judiska vänner eller med min bror på den judiska kulturklubben Babel, mest känd av sina diskotek och bra dansmusik. En nästan bekymmersfri tid för en typisk självupptagen tonåring. Jag var fascinerad av historia och arkeologi, började även bli politiskt intresserad och följde vad som hände ute i världen: Patrice Lumumba  och Fidel Castro blev, av någon för mig idag konstig anledning för en kort tid, mina politiska idoler.\nJag tog studenten i juni 1966 med bra betyg och ansökte till femåriga arkeologistudier på universitetet i Warszawa. Konkurrensen var stenhård: 25 platser och 300 sökande. Jag kom in efter ett avklarat antagningsprov. I oktober 1966 började mitt nya studentliv. Jag bodde i mina föräldrars 3-rumslägenhet själv, då de åkte utomlands där min far fick tvåårskontrakt vid dammbyggnation. Jag var då knappt 18 år gammal, nybliven student, utan föräldrars tillsyn. Min bror gifte sig tidigt och bodde någon annanstans. Ganska snabbt flyttade min pojkvän in och friheten kändes underbart. 1967-1968 pluggade jag för det mesta, deltog i obligatoriska arkeologiska undersökningar men tjänade även pengar som sommaranställd på arkeologiska utgrävningar, i Polen och i Bulgarien. Den antisemitiska kampanjen började egentligen tidigare än 1968, redan ganska snart efter sexdagarskriget i Israel 1967. Det märktes inte direkt, men kom successivt in i medvetandet, i dagstidningar, i det politiska klimatet och språket.\n\nDen antisemitiska kampanjen mars 1968. \n\nKravallpoliser slog studenter. Snart uppmanades alla judar att emigrera. Jag var en av de unga som demonstrerade och såg sina vänner bli brutalt misshandlade. \nDen 7 mars 1968, klockan 19 på kvällen, ringer telefonen i lägenheten i Warszawa. Det är min äldre bror, fjärde årets filosofistudent, som vill varna mig inför morgondagen och studentdemonstrationerna. \nMen jag visste redan om det. Studenterna kämpade för grundläggande demokratiska rättigheter som yttrandefrihet och avskaffande av censuren. Allt började redan i februari, när Nationalteatern uppförde ”Dziady” (”Förfädersfesten”) av Adam Mickiewicz. När pjäsens hjälte Konrad framförde sina antiryska repliker brakade applåderna lös, ty man associerade tsarväldets förtryck med det sovjetiska och snart förbjöd regeringen fler föreställningar. Studenter demonstrerade utanför teatern och vid Mickiewiczs staty, skanderade: ”Fri teater! Fri konst!” Vi skrev under protestlistor för att befria arresterade studenter, Karol Modzelewski, Jacek Kuron med flera. De hade skrivit ett öppet brev till Polska förenade arbetarpartiet, för vilket de blev fängslade i 3 år. Studentstrejker bröt ut den 8 mars på Warszawas universitet och tekniska högskola och spred sig snabbt till universiteten i Wrocław, Kraków, Łódź m.m. Myndigheterna skickade kravallpoliser. \nMan beslöt tidigt att tillgripa en beprövad strategi – att lägga skulden på judarna - och bara några dagar senare såg man plakat som sade ”Sionisterna till Dayan” och ”Sionister – till Israel”. \nJag var då andra årets arkeologistudent.  ”Klart att jag kommer”, sa jag till min bror.  ”Men ta åtminstone på dig din fårskinnsjacka, de kommer att slå oss”, svarade han. \nSittande demonstration. Rektorns tal, studenternas tal, snabbt handskrivna plakat, 400 kravallpoliser med blå uniformer som rycker fram genom universitetets huvudport, slag med batonger, misshandel, vattenkanoner. Några kastar stolar från andra våningen. Plötsligt befann jag mig mittemot en blå mur av beväpnade kravallpoliser. Jag vet inte varför jag inte sprang min väg. Men de rörde mig inte, bara en vände sig om och slog mig med en batong på låret. Sedan var det bara fasa – min kurskamrat, som helt tillfälligt gick där, blev misshandlad, för sin ”judiska” fysionomi. Hon hade svart hår och ”judiskt utseende”. Vi började skrika: ”Gestapo, Gestapo”. Andra skrek också. Hon kom med ambulans till sjukhuset, med brutet käkben och hjärnskakning. Hon förstod ingenting, hon var inte judinna. Hon visste ingenting om demonstrationer. Berusade och drogade poliser, vilka transporterades hit med otaliga minibussar och bussar. Nowy Swiat. Vi flydde. De flesta sprang mot en kyrka på Krakowskie Przedmiescie, mittemot universitetet, på trappan, in i kyrkan. Det blev blodigt och våldsamt, man respekterade inte gömstället heller, inne i en kyrka. \nJag och min kille sprang åt motsatt håll. Tyst. En känsla av falsk säkerhet. Räddning. Plötsligt hörde jag ett rysligt vrål. I änden av den smala gatan låg vår judiske kompis G, en handikappad historiestudent, blödande, skrikande. Över honom fem rasande milismän som misshandlade honom grovt. Vi skrek åter ”Gestapo, Gestapo” och blev slagna och arresterades. Jag släpptes ut 24 timmar senare efter ett absurt förhör. \nDe följande nätterna kunde jag inte sova. Jag tänkte på G. Vad hände med honom? Långt senare fick jag veta att han hamnade på sjukhuset. De våldsamma händelserna och hans skrik förföljde mig länge. Sedan kom en kollega, D, till vårt hem, han gömde sig hos oss. Han var en av dem som var med om att starta studentprotesten. Den 12 mars blev även han arresterad. Han satt i fängelset i 2,5 år. Hans judiska efternamn utnyttjades flitigt i regeringens antisemitiska propaganda. \nMin äldre bror skickades till arméns ”strafförband”. Mina föräldrar, som vid tillfället befunnit sig utomlands kom tillbaka. Skrämda över vad som kan hända deras barn kom de genast till Polen. De var relativt unga och desperata, brydde sig inte så mycket om faror på vägen. De fick båda sparken från sina arbeten. Varför? För att min mamma är judinna. Min pappa gick direkt in till sin chef och kastade sin gamla partilegitimation rakt in i ansiktet på honom med orden: ”Din antisemit, jag ska ändå emigrera till Israel!”. Min mamma fick sparken direkt efter marshändelserna 1968,  i sin frånvaro. Jag relegerades från universitetet. Mina kurskamrater, förutom några enstaka, pratade inte med mig. \nAlla polska judar uppmanades att emigrera till Israel, och att ”frivilligt” skriva på att de avstod sitt polska medborgarskap. Vi ansökte om utresa. \nPå holländska ambassaden (som representerade Israel) ansökte vi samtidigt om visum till Israel och på svenska ambassaden till Sverige, där vi stod i kilometerlånga köer framför Svenska Ambassaden, nära Lazienki parken. Vi fick visum efter besöket på holländska ambassaden, där man utfärdade visum till Israel. Utfärden skulle ske genom Wien, när de första judarna utkastades från Polen, mellan december 1968 och sommaren 1969.\nMen bara min bror kunde lämna landet. Det var 1969. Han kom först till Marstrand, till ett språkläger för polska judar (se Anna Grinzweig Jacobsson bok från 2020: ”Flykten till Marstrand”) och efter tre månader till Stockholm. Mina föräldrar och jag fick avslag efter avslag. Vi kom till Sverige först i maj 1971. Egentligen ville jag åka till Israel - jag och min pappa, de enda i familjen. Drömde om mitt framtida liv som arkeolog i Israel. Men brodern och mamma ville till Sverige och jag kunde och förmådde inte splittra den lilla familjen.\nDessa två år av väntan var hittills mitt livs värsta mardröm. Vi hade inga pengar, för att kunna överleva målade vi villor och våningar i Warszawas rika förorter.  En god livserfarenhet i och för sig - kunde hädanefter måla själv min första lägenhet i Sverige, och sedan radhus och villan….På grund av brist på pengar bodde vi tillsammans med mina föräldrar, båda utkastade från sina arbeten, utan medel. Min far gick direkt till Judiska Teatern och fick en kortvarig anställning i biljettkassan….Min mor korrekturläste tidskriftstexter från sitt förra jobb på natten för att lämna dem till redaktionen på morgonen. Jag och min man (vi gifte oss på sommaren 1968)  målade rika polackers villor och läste till tentamina på kvällarna. Och på det sättet hankade vi oss fram…Men det påverkade relationer, mellan mig och föräldrarna, mellan oss och dem…\nTack vare en reko professor i arkeologi kunde jag dock avsluta mina studier 1971. Jag fick mitt magisterdiplom i slutet av april. Den 5 maj 1971 fick jag lyckligtvis utresetillstånd och snart satt vi - jag och min man på tåget till Stockholm, med resedokument i handen, som statslösa medborgare.\nDen 8 mars 1968 hade jag på bara några timmar genomgått en förvandling från en naiv, snäll student som trodde att alla var lika toleranta och liberala som mina föräldrar, till någon helt annan. Det var ett brutalt uppvaknande från en falskt trygg, studentikos dröm. Utan att jag då ens var medveten om det blev jag en oppositionell. Från den stunden har jag kämpat mot varje tecken på antisemitism, rasism, xenofobi. Senare i Sverige engagerade jag mig i de sovjetiska judarnas öde – de som inte fick resa till Israel – och i början av 80-talet också i Solidaritetsrörelsen. Men jag kan inte avsluta mina minnen från 1968 på det sättet. Det som händer idag i Polen gjorde att jag vägrade att komma till ”firandet” av mars 1968, trots inbjudan från olika polska och judiska organisationer. \nEMIGRATIONEN\nDen första tiden i Sverige\nDen 5 maj 1971 satte vi oss på tåget Warszawa -Berlin -Travemunde-Trelleborg- Stockholm. Jag kunde inte fatta att äntligen ska jag till Sverige! Kände mig upprymd och lycklig. Ett nytt liv väntar mig - utan antisemitism, i frihet. På färjan mellan Travemunde och Trelleborg frågade jag besättningen om vi är redan på svenskt territoriellt vatten och min lycka var gränslös när jag fick svaret. Kanske därför har jag aldrig längtat tillbaka till Polen, efter dessa händelser, efter den långa väntan på utresa, och aldrig mer betraktat mig själv som ”polska”. Jag var ju statslös när jag anlände till Sverige och från den dagen ville jag bli bara judinna och svensk. Redan 1974 fick jag och min man svenskt medborgarskap. Vi var då doktorander båda två. \nSverige! Vad visste jag om Sverige? Min kunskap om folkhemmet baserades på Selma Lagerlöfs böcker, Ingmar Bergmans filmer på studentklubben i Warszawa under mina studier, på Astrid Lindgrens idylliska bild av svenskheten i ”Barnen i Bullerbyn” som jag läste om och om igen i sju-åttaårsåldern…..Även i min magisteravhandling om neolitiska kulturer runt Östersjön skrev jag om svenska yngre stenålderns boplatser; utan att kunna svenska och utan en susning om landet.\nDe första dagarna var omtumlande, vi kom till Stockholms Central på kvällen den 5 maj, min bror och andra vänner som fanns redan på plats väntade på mig. Jag skulle skickas till språkläger i Alvesta, men på avrådan av min bror (man lär sig knappt språket på dessa läger), skrev vi in oss på ”svenska  för invandrare” vid Uppsala Universitet.  Vi fick ett rum på studenthemmet i Uppsala och ansökte om studiemedel. Vi fick bara för en person. Men vi var lyckliga, självständiga och fria och kände att vi inte är skyldiga svenska staten, som tog emot oss, ett öre. Min man levererade dagstidningar på morgonen och sen satt vi i skolbänken från kl 8 till kl 14 varje dag, måndag till fredag.  Efter tre månaders intensivkurs i svenska trodde jag att jag kunde förstå en del och kanske även bli förstådd. Två duktiga pedagoger lotsade oss i svenska språket; vi fick nya vänner, mest från Tjeckoslovakien och Chile som även dem kom mellan 1969-1972 till Sverige. Vår lärare i svenska bjöd oss till sin sommarstuga i Uppland  och min idealiserade, romantiserade uppfattning om Sverige, bekräftades.\nJag hade rekommendationsbrev från min gamle professor i Warszawa till en professor i Lund. Vi åkte buss från Uppsala till Lund och där fick jag min första språkchock! Man pratade helt annorlunda här än i Uppsala - jag fattade nästan ingenting. Skånska!\nDet tog ett tag att vänja sig vid ett helt annat uttal. När jag bröt på svenska i Uppsala, då bröt jag ännu mera här i Lund….\nAnpassningen till akademiska livet i Lund gick snabbt: efter uppropet i AF’s borgen fick vi studentlägenhet för studentpar, vår första egna  i livet, en tvårumslägenhet i Lund. Helt fantastiskt! En lycka! Efter det stressiga och trånga boendet med föräldrarna i väntan på utresan kände vi oss ovanligt fria, lyckliga, tillfredsställda. Äntligen en egen lägenhet. Vi hade nästan ingenting, madrass på golvet och några stolar och bord i köket. Så småningom kom vår kolli från Polen, med böcker, sängkläder och lite LP-skivor. Vi ansökte om studiemedel och köpte nödvändiga kökstillbehör, bokhylla och en liten soffa. \nJag kände mig ödmjuk, och tacksam…\nMina föräldrar fick under tiden en lägenhet i Stockholm och var sin tjänst som arkivarbetare; mamma som tolk på ett departement i Stockholm och pappa på Kungliga Biblioteket för att ordna ”Polonica”, gamla polska skrifter och böcker. Och deras tacksamhet gentemot svenska staten hade inga gränser.\nEfter kort samtal med professor på Arkeologiska Institutionen blev jag antagen direkt som fil. lic till doktorandstudier i arkeologi. Min tentamensbok och olika kurser som imponerade förutom arkeologi (kurser i filosofi, sociologi, socialantropologi etc) övertygade prefekten att vi kan utan vidare fortsätta och börja doktorera.\nMen först måste vi tjäna pengar - jag blev anställd på utgrävningar i Sturup (blivande Malmös flygplats) där under två månader fram till september har jag grävt i den skånska myllan och bekantade mig med det nya skånska språket. Det var kul, givande och jag var så tacksam.\nI september började mitt nya liv - som doktorand, utgrävare, guide på Historiska Museet i Lund och assistent vid undervisningen. Jag började undervisa nästan direkt efter nyåret 1972. Språket kom av sig själv, trots svårigheter och min första artikel på svenska publicerades i en arkeologisk tidskrift.\nLivet i Sverige \n1972-1990\nSedan följde några år med nya bekantskaper, nya vänner, arbete och studier samt utforskningen av det nya landet. Vår första resa var inte till Kanarieöarna, men till Värmland. På sommaren. För att vandra i fjällen, bo i en liten stuga och fira svensk midsommar. Jag har alltid varit naturens barn och de korta semestrarna i Dalarna, Värmland och vandrande på Kungsleden var det bästa jag kunde tänka mig. Men 1974 åkte jag för första gången i mitt liv till Paris. Det var förälskelse från första stunden, och där blev jag gravid.\n1975 föddes vår efterlängtade barn, en dotter.  Mitt liv förändrades igen.\nVi var båda doktorander och kunde ta hand om vår dotter växelvis. Första två åren tog vi hand om henne själva, sedan var dagis och förskolan en naturlig följd. Man lappade familjelivet med studier, forskning och undervisning. Jag arbetade en del innan jag disputerade i mitten av 1980-talet. Mina föräldrar kom från Stockholm; de satt stolta i Domkyrkan medan lagerkransen sattes på mitt huvud.\nJag varvade yrkeslivet (anställdes som lektor på institutionen) med familjeliv, engagerade mig i Judiska studentklubben i Lund och hade ett rikt socialt liv, med både svenskar (mest kollegor arkeologer) och andra polska judar som man fick lära känna.\nJag blev så småningom docent, hann skriva en hel del artiklar och några böcker, åkte på internationella konferenser. I slutet av 90-talet blev jag erbjuden en professorstjänst i Umeå, på mycket bra villkor med nästan \nhälften forskartid. Det var en möjlighet jag kunde inta tacka nej till. Jag tvekade ändå; men tog den anställningen. \nDen nya utmaningen i den nya, norrländska miljön var både givande och lärorik. Två universitet - och så annorlunda; en konservativ, traditionell och typisk ”lundensisk” och den andra ny, modern, ganska vänster och internationell. Det var ett rikt liv, med konferenser utomlands, flyg hem varannan vecka, forskning hemma, vistelser i Stockholm hos min dotter och mina gamla föräldrar. De dog 2006, respektive 2009 och är begravna på Södra Judiska Begravningsplatsen. Men professorstjänsten i Umeå avslutades, jag kom tillbaka till Lunds Universitet och mitt äktenskap med min dotters fader tog slut.\nMin erfarenhet berikades av andra svenskar mer än bara de i Lund, Stockholm eller under mina Sverigeresor. Gemenskapen med en del polska judar, våra kompisar och vänner blandades med bekantskapen med svenskar, mest mina yrkeskollegor, men även grannar. Tidigt har jag också bekantat mig med den svensk-judiska gemenskapen. Dessa tre världar kompletterade varandra. När någon frågade om mitt ursprung, var svaret givet: svensk, judinna, och om någon absolut måste veta varifrån min brytning kommer - svarade jag standardmässigt: född i Polen. Aldrig - polska.\nJag har levt mitt liv i Sverige  under nästan 50 år - två tredjedelar av mitt liv här, och här är mitt liv. Aldrig någonsin har jag längtat tillbaka eller haft tanke att åka dit. En del av polska judar som deltog i marshändelser var ändå svartlistade och kunde inte komma in i landet. Men även om jag kunde, så ville jag inte. Sen efter Berlinmurens fall hade jag sporadiska kontakter med t ex polska arkeologer, åkte ibland till kongresser och någon gång blev jag bjuden som professor till att hålla föredrag på Polska Vetenskapsakademien. Jag gjorde också en resa till Warszawa, till Auschwitz och till platser som var viktiga för min mamma och mig.\nEfter när vår dotter föddes har min judiska identitet stärkts, särskilt de senaste 30 åren. Förutom att i mina unga år var jag engagerad i Judiska Församlingen i Malmö under några år.\nMaccabi barnklubb bildades i Lund av några eldsjälar från vår grupp, med barnaktiviteter under judiska helger, barnkabaré och sommarkollo varje år. Man fortsatte helt tanken traditionen med judiska sommarkollo från Polen. Många av oss föräldrar var dessutom ledare för våra barn under sommaren. När de blev äldre blev de själva ledare för yngre barn. \nUnder mitt yrkesliv som arkeolog i Sverige hade jag även goda kontakter med forskare och arkeologer i Israel. När våra barn var tonåringar ordnade jag under två sommarsäsonger med hjälp av min israeliska väninna volontärarbete på kibbutz under två sommarperioder. ”Våra” barn kände varandra väl, tack vare Maccabi klubben, sommarkolonier och Israelvistelser. Inte konstigt att några av dem blev senare par och bildade familjer.\n2001 föddes mitt första barnbarn, en flicka. Lyckan var fullbordad. 2004 föddes hennes lillasyster och 2010 det yngsta barnbarnet - en pojke. Mina tre barnbarn har blivit mitt livs mening och på riktigt livets ”efterrätt”.\nDet är inte bara relationer med polska judar eller inblick i svensk-judisk miljö som kunde vara komplicerade. Att vara jude i Sverige kan vara komplicerad, men att vara jude i Sverige, född i Polen (eller polsk jude om du föredrar)- är lite annorlunda.\n1990-2000. Att vara jude i Sverige\n\nI den akademiska och i den privata miljön i diskussioner med kollegor och bekanta fick man ibland stå för svars. Man kände igen uppmaningen. ”Ni judar borde oftare ta avstånd från Israel”. Varför det? För att visa omvärlden att vi är ”goda judar”? Att vi inte är som de där Netanyahu anhängare i Israel? Ja, på den nivån hamnar dessvärre den svenska debatten om Mellanöstern ibland. \n-\tVad tycker ni om Netanyahu? Frågar bordsgrannen med betoning på ni, som om jag representerar hela världsjudenheten. -Vad tycker ni om Stefan Löfven? frågar jag genast tillbaka, eftersom vår statsminister känns mer angelägen för min vardag. Nej, vår Stefan väcker inga känslor. Då är det betydligt mer laddat att sitta bredvid en jude. \nVad står sådana krav på oss för?\nÄr det inte ett utslag för ett kollektivt skuldbeläggande, något vi känner igen från vår historia? Och varför ställs sådana krav på judar men aldrig på till exempel kineser i Sverige som inte förväntas deklarera sin kritik mot Kinas politik i Tibet? Ja, vi ska föra en intern judisk debatt, där det också finns plats för kritik mot Israels politik, men vi ska göra det för vår egen skull – inte för att tillfredsställa dem i vår omgivning som kräver det för att godkänna oss som ”goda judar”.\nSlutsatsen kan inte bli annan än att massmediebilden av den svenske juden oftast är förenklad, nästan svartvit. Han eller hon är antingen för eller emot, och det handlar inte om Gud, utan om Israel. Denna polarisering är ytterst missvisande. I själva verket är judarna i Sverige en synnerligen heterogen grupp, intensivt upptagen också av annat än konflikten, en judisk mångfald helt enkelt.\n\nNär jag gick i pension hade mitt liv berikats ytterligare - med dottern, tre underbara barnbarn, resor, volontärarbete, vandringar i svenska fjällen, även extra studier: jag började äntligen kunna läsa hebreiska på universitetet. Träffade  efter några år min nuvarande partner (vi är särbor) och mitt liv kändes tryggt, stabilt och härligt.\n\nTill dess att antisemitismen som attackerade mig plötsligt i mars 1968 i Polen kom i kapp mig här, i Sverige, i min älskade stad, Lund…\n\nOktober 2018\nNatten till 10 oktober 2018, efter 47 år i Sverige, brändes mitt hus, mitt hem. Hade jag sovit hemma den natten hade jag inte levt. Det var mordbrand. Klassificerat som sådan av polisen och SÄPO. Mitt vackra hem som jag älskade med min magnolia i trädgården, ett hem som jag byggde under mina 47 år i Sverige - blev ett enda svart hål. Jag förlorade allt, antikmöbler, forskningsböcker, privata foton och tavlor, saker av affektionsvärde. I mina vildaste fantasier hade jag inte kunnat föreställa mig att att någon ville döda mig och bränna ned mitt hus. Jag lämnade Polen 1971  för att undfly antisemitismen och skapade ett rikt och vackert liv i Sverige, med framgångar och motgångar, som alla andra. Tills antisemitismen kom till mig i Sverige, till landet som jag älskar, till Lund, min dotters barndomsstad, min lärdomsstad, där jag promoverades som fil dr 1984 i Lunds Domkyrka, där jag arbetade som forskare och professor till pensionsåldern. Tills en terrorsekt bestående av kriminella, mördare och antisemiter förstörde mitt liv. Eller som min vän skrev nästa dag i tidningen: 30-tal….juderein…..Sverige idag…..tystnad… Idag var det jag, vi vet inte vem kommer näst. Det börjar alltid med judarna, det slutar aldrig med judarna. Jag gick sönder den dagen, gick sönder…Jag som aldrig förr gick sönder, trots svåra stunder i livet.\nTankar om framtiden\n2019. Är på retreat, på Rögle kloster. Tystnaden och kontemplation. Lugnt och meditativt. Jag andas och vandrar. Tårar rinner, jag gråter utan att veta varför. Sitter på en våt bänk i äppelträdgården och ser björkar, granar och buskar i gulbruna höstfärger. Jag behöver den stunden, den tystnaden för att kunna skriva och berätta vad jag var med om för drygt ett år sedan.\nÄven om jag har återtagit tillbaka mitt liv, kommer jag aldrig över det om jag inte i detalj återger vad som hände den hemska natten 2018. För att kunna sätta punkt och gå vidare. För att kunna leva med det och ändå fortsätta bli glad, som förut.\nIdag, i skrivandes stund, är jag glad, positiv, nästan som innan. Men min kärlek till Lund, och delvis till Sverige har danat…\nÅret 2019 var bra, jag har inte låtit mig krossas av det hemska som hände mig och lever vidare, med kärlek till barnbarnen och familjen, med resor och  nyfikenhet på världen och människor.\nÄven sedan februari 2020 tills nu i skrivandets stund - under pandemin - känner jag mig levande och hoppfull. Pandemin går över och liv med sociala möten, resor och närheten till familjen kommer att fortsätta så länge jag får leva…….\n\n\n\n\n\n\n\n\n\n\n\n\n\n\n1) MIN KUSIN JERZYK\n\nÅr 1939 var Jerzyk 5 år gammal. Hans mor dog vid förlossningen. \nHans pappa gifte om sig med min mors syster 1939 strax efter hans återkomst från fångenskapen i Tyskland. De förlovade sig ett halvt år innan. De bodde med Jerzyk i Bedzin, min mor och hennes familj i Sosnowiec.\nJerzyk’s far var mobiliserad i slutet av augusti 1939, deltog i septemberkampanjen, hamnade i tysk fångenskap, men eftersom han var en vanlig menig (han var ju jude), blev han tillsammans med andra meniga fritagen efter Warszawas fall och den polska kapitulationen. Hans syster tog hand om Jerzyk.\nMin mor kom väl ihåg hans återkomst, när han mager och utmärglad i polska arméns sönderslitna uniform kom hem till dem. Först efter att han har badat och rakat sig åkte han till Bedzin, till Jerzyk.\nJerzyk var mycket fäst vid min mors syster, hon var som mamma till honom och han inte bara kallade henne så, men tänkte nog att det var hans riktiga mamma.\nDe var tillsamman nästan fyra lyckliga år, trots kriget och förföljelser. Trots att Jerzyk inte kunde gå i skolan lärde han sig läsa och skriva hemma.\nUnder åren 1940-1941, då judar i Sosnowiec fortfarande fick åka spårvagn (det fanns vagnar endast för judar, min morbror var konduktör i en sådan vagn innan han skickades till koncentrationslägret), min mor besökte dem ofta, lekte med Jerzyk, läste sagor för honom. Hon trivdes mycket i deras hem.\nNär tyskarna drev dem iväg, judar från Sosnowiec till ghetto i Srodula och judar från Bedzin till ghetto i Kamionka, delade ett enormt tomt fält dessa två ghetton. Under halvår i ghettot, från mars till augusti 1943, kunde min mor inte längre träffa dem. Hon såg sin syster för sista gången den 3 augusti 1943. Hon stod på torget framför judiska församlingen i Srodula bland en mängd andra unga människor, vilka valdes av tyskar till arbetsläger, för att de skulle arbeta innan tyskarna gjorde slut på dem. \nHennes föräldrar (min mormor och min morfar) gömde sig i en ”bunker”, ett gömställe grävt i jorden under huset, där de bodde.\nPlötsligt såg min mor sin syster som kom springande från det tomma fältet. Hon kom för att ta reda på vad som hade hänt med dem.\nMin mamma grep tag i hennes arm, drog henne intill sig, höll henne hårt och bönföll: ”Stanna här med mig, kanske hamnar vi i samma läger, vi klarar oss, du får se!”. Min mor kände att det var hennes enda chans att överleva. ”Jag kan inte, jag måste gå tillbaka till min man och Jerzyk” och hon slet sig från hennes famn och återvände till sin familj.\n\nJerzyk var nio år gammal när han tillsammans med sin mor gick in i gaskammaren i Auschwitz. De höll varandra hårt i händerna.",
        "modified": "Wed, 08 Dec 2021 10:10:55 GMT",
        "option_labels": [],
        "topic_item": {
          "label": "Din levnadsberättelse",
          "label_i18n": {
            "sv": "Din levnadsberättelse"
          },
          "type": "Textarea",
          "uuid": "d58e5ff5-763f-4b84-8899-6cde6498c6c7"
        },
        "uuid": "838dfa0e-1d5e-4dec-bf16-1e1829b23eba"
      }
    ]
  },
  {
    "archive_code": "M5/00009",
    "contributor": {
      "birth_year": 1947,
      "display_name": "Richard Lerner",
      "gender": "man",
      "place": "Stockholm",
      "uuid": "52ddce6c-9bbc-4ef4-9b42-f57c3974bf0c"
    },
    "coordinates": "",
    "created": "Tue, 02 Nov 2021 15:42:18 GMT",
    "image_dms_id": "013AjP3H655r",
    "license": "CC BY",
    "media": [
      {
        "created": "Tue, 02 Nov 2021 15:37:54 GMT",
        "description": "Levnadsberättelse Richard Lerner",
        "dms_id": "013AjP3H655q",
        "license": "CC BY-NC",
        "mime_type": "application/vnd.openxmlformats-officedocument.wordprocessingml.document",
        "modified": "Tue, 02 Nov 2021 15:37:54 GMT",
        "name": "Levnadsberättelse Richard Lerner.docx",
        "order_by_number": 1,
        "owner": "Richard Lerner",
        "topic_item": {
          "label": "Ladda upp filer",
          "label_i18n": {
            "sv": "Ladda upp filer"
          },
          "type": "Media",
          "uuid": "e58ae7fd-30f9-4443-883a-e91dcd26770a"
        },
        "type": "document",
        "uuid": "6e290db1-f3e2-4ba5-9787-ca9c4ad38ac3"
      },
      {
        "created": "Tue, 02 Nov 2021 15:39:34 GMT",
        "description": "Richard Lerner",
        "dms_id": "013AjP3H655r",
        "image_height": 1886,
        "image_ratio": 0.721102863202545,
        "image_width": 1360,
        "license": "CC0",
        "mime_type": "image/jpeg",
        "modified": "Tue, 02 Nov 2021 15:39:34 GMT",
        "name": "DSC_0023.JPG",
        "order_by_number": 1,
        "topic_item": {
          "label": "Ladda upp filer",
          "label_i18n": {
            "sv": "Ladda upp filer"
          },
          "type": "Media",
          "uuid": "e58ae7fd-30f9-4443-883a-e91dcd26770a"
        },
        "type": "image",
        "uuid": "88ec01a0-ddce-42f3-8d10-9c3073c0264f",
        "owner": "Okänd"
      },
      {
        "created": "Tue, 02 Nov 2021 15:39:42 GMT",
        "description": "Richard Lerner",
        "dms_id": "013AjP3H655s",
        "image_height": 2833,
        "image_ratio": 0.8111542534415813,
        "image_width": 2298,
        "license": "CC0",
        "mime_type": "image/jpeg",
        "modified": "Tue, 02 Nov 2021 15:39:42 GMT",
        "name": "DSCPDC_0002_BURST20211025145459117_COVER.JPG",
        "order_by_number": 2,
        "topic_item": {
          "label": "Ladda upp filer",
          "label_i18n": {
            "sv": "Ladda upp filer"
          },
          "type": "Media",
          "uuid": "e58ae7fd-30f9-4443-883a-e91dcd26770a"
        },
        "type": "image",
        "uuid": "5c152efc-7323-40cc-a007-62cb196e1d5e",
        "owner": "Okänd"
      }
    ],
    "modified": "Tue, 02 Nov 2021 15:45:24 GMT",
    "presentation_url": "https://minnen.se/tema/vi/17390",
    "published": true,
    "school_class": {
      "grade": "5",
      "name": "5A"
    },
    "submitted": false,
    "title": "",
    "title_i18n": {
      "sv": ""
    },
    "topic": {
      "name": "Vi, de fördrivna",
      "name_i18n": {
        "sv": "Vi, de fördrivna"
      },
      "uuid": "0f976fb0-b14b-4ef8-8bf9-84f3f07e1736"
    },
    "uuid": "d66db740-f827-4713-bd5b-15ab3c14f51f",
    "values": [
      {
        "created": "Tue, 02 Nov 2021 15:42:18 GMT",
        "display_value": "Richard Lerner\nFödd 1947\nBor i Stockholm\nTidigare bott: Lodz (Polen), Moheda (Småland), Uppsala, Malmö, Lund\nKom till Sverige 8 april 1971\n\nJag föddes 1947 och växte upp i en stor lägenhet i centrala Lodz. Lodz var då Polens andra största stad. Under 1800-talet utvecklades Lodz från ett litet samhälle till att bli en av de mest betydelsefulla textilindustristäderna i Europa. De stora textilindustriimperierna uppbyggda av tyska och judiska familjer fanns inte kvar efter 2:a världskriget och industrin höll på att förlora sin betydelse men fabrikerna stod kvar under hela min uppväxt. Utrustade med maskiner från slutet på 1800-talet pyrde de ut svart rök som lade sig som en hinna över staden och färgade allting grått. När jag under övre tonåren började bry mig om mitt utseende behövde jag alltid byta skjorta innan jag gick ut efter skolan för att slippa de svarta ränderna på manschetterna och kragen. Trots att Lodz storhetstid som industristad var förbi gjorde stadens geografiska närhet till Warszawa (som nästan totalförstördes under krigets slutskede) att den i många avseenden fungerade som landets centrum. Här bosatte sig också många Warszawabor och bland dessa de av min fars familj som överlevde kriget. Detta var en av orsakerna varför mina föräldrar och farföräldrar kom hit när de återvände från Sovjetunionen c:a 1946. De bodde först på ett annat ställe i Lodz och flyttade till 1:a majgatan i slutet av 40-talet.\nLägenheten bestod av sex rum, varav tre var riktiga paradrum. Vi var åtta personer som bodde där: förutom mig och mina föräldrar, mina farföräldrar och min faster Anna (Hanka) med sin man Henryk och deras son Piotr som föddes knappt ett dygn efter mig. I den stora matsalen kunde upp till 18 personer sitta vid stora bjudningar. Min familj lyckades rädda en del av familjeförmögenheten undan kriget och ansågs sannolikt vara förmögen med dåtidens mått mätt. I Lodz ägde familjen ett apotek och en liten kemisk fabrik (Henryk var kemist) fram till tvångsförstatligandet i början av 50-talet. Vi hade haft ett hembiträde så länge jag minns och under de första åren på 1:a majgatan även en kokerska. \nMin farfar drabbades av stroke när jag var fyra år gammal. Han vårdades i hemmet och dog efter en kort tid. Han blev begraven på judiska begravningsplatsen. Där kom också min farmor att begravas 17 år senare. Varken jag eller Piotr deltog i farfars begravning för att vi ansågs vara för små. \nMin far berättade sällan och ogärna om det förflutna men hans syster Hanka pratade desto mer om det. För henne verkade uppväxtåren i föräldrahemmet vara den lyckligaste tiden i livet och antog smått sagolika proportioner. Hon brukade berätta om det varje gång vi pratades vid. Vid något tillfälle rådde min fru, Nina, henne att skriva ner dessa minnen. Detta resulterade i ett manuskript. När Hanka skulle fylla 90 år 2007 tog jag mig an manuskriptet och gav ut det i form av en bok som blev Hankas födelsedagspresent. \nI sina memoarer berättade Hanka om sin familj och sin uppväxt i Kazimierz Dolny, en liten pittoresk stad i sydöstra Polen. Dit kom min farfar med sin fru och sin nyfödda son (min far, Aleksander – Olek som föddes 1913) från Czestochowa för att öppna apotek. Min farmors familj bodde i Czestochowa, där min farmors far sysslade med tillverkning av mineralvatten. Min farmor hade fem systrar och två bröder. Bröderna hittade alltid på massa hyss och ställde till bekymmer för sin far. Min farfar härstammade från Zamosc och var alltså apotekare. Efter 1:a världskrigets utbrott tog min farfar sin familj inåt Ryssland (Kazimierz Dolny låg inom det ryska imperiet). De hamnade i Kimry, utanför Moskva där min faster föddes 1917. Efter kriget flyttade familjen tillbaka till Kazimierz Dolny. Farfar byggde ett hus vid torget där familjen bodde ovanför apoteket. Under mellankrigstiden var den lilla staden på modet. Warszawas konstfack hade där sina friluftsmåleriläger och dess rektor, Kazimierz Pruszkowski, byggde sig ett hus och kom dit i sitt eget lilla flygplan. Till staden drogs artister, författare, skådespelare och politiker. Mina farföräldrar blev vänner med många av dem och min farfar gav ofta ekonomiskt stöd till unga artister. Min far ärvde tydligen många drag efter sina morbröder och min farfar fick flera gånger ingripa för att rädda honom från tråkiga konsekvenser av hans bus. Till slut gick min far ut gymnasiet och började läsa farmaci vid Warszawas universitet. Där träffade han min mor.\nMin mor, Irena, föddes i Warszawa 1913. Hon hade en äldre bror, Nikodem. Min morfar var fastighetsförvaltare och förvaltade det hus som familjen bodde i och som ägdes av min mormors familj. Nikodem drömde om att bli läkare men lyckades inte att komma in på läkarutbildningen trots upprepade försök (sannolikt p.g.a. numerus clausus). Under tiden avslutade han en juristutbildning. Tydligen var det inte lika svårt att studera till apotekare och min mor blev färdig redan 1936 och började arbeta som assistent vid professor Ludwik Hirszfelds institution. \nNär 2:a världskriget bröt ut blev min far inkallad. När det blev klart att Tysklands seger var nära förestående flydde min farfar med farmor och min faster österut. De kom till Kovel i Ukraina. Dit kom min far efter demobiliseringen. Även min mor kom till Kovel. Hennes familj stannade i Warszawa. I Kovel träffade min faster sin blivande man. Från Ukraina vandrade familjen vidare in i Sovjetunionen och kom till slut till Samarkand i Uzbekistan. Där tillbringade de resten av kriget. Min far arbetade på ett sjukhusapotek. Mina föräldrar gifte sig i Samarkand.\nEfter kriget kom således mina föräldrar, farföräldrar och faster med sin man till Lodz där det bodde två av min farmors systrar. Ytterligare en överlevde kriget och bodde i Warszawa. Det fanns också några kusiner. Ur min mors närmaste familj överlevde ingen. I Polen levde en avlägsen kusin och hon hade två kusiner i USA och en i Israel.\nI mitt hem pratades det inte om det judiska. Både mina och Piotrs föräldrar bytte till polskt klingande efternamn. Vi hette Lechowicz. Mina farföräldrar hette dock fortfarande Lichtson. Ingen av mina föräldrar kunde jiddisch. Vi upprätthöll inga judiska traditioner hemma. Vi firade jul, men inte påsk. Medvetande om att vi var annorlunda än andra fanns någonstans men det var djupt nedgrävt. Första gången som jag blev varse om min judiskhet var när jag gick i tredje klass. I oktober 1956 blev det arbetarprotester i flera städer och en av regimens eftergifter var att det blev kristendomsundervisning i grundskolan. På första kristendomslektionen beordrade läraren att judar skulle lämna klassrummet. Vi var två eller tre personer som reste sig och gick ut. Under följande år hände det någon gång att en av mina klasskamrater kallade mig jude när vi var ensamma. Jag upplevde det dock aldrig som en förolämpning för att han sa det med viss ömhet i rösten.\nJag hade faktiskt inte upplevt några andra antisemitiska yttringar ända till 1967, alltså tills jag var 20 år gammal. Jag läste medicin i Lodz och kände mig som alla andra. Min far var apotekschef på ett stort militärsjukhus i Lodz. Han hade överstelöjtnantsgrad trots att han inte var med i partiet. Min mor hade sedan flera år varit sjukpensionär på grund av svår multipel skleros. Under sommarlovet detta år tillbringade jag två veckor med min flickvän och nuvarande hustru vid polska Östersjökusten. När vi anlände med tåget till Lodz blev vi hämtade på stationen av min far. Då berättade han att han fått sparken. \nMin far var en person med en stor umgängeskrets. Han hade många vänner på viktiga positioner och därför kunde han under kort tid ordna tillstånd för att öppna egen verksamhet. I hans funktion som chef för ett sjukhusapotek ingick ansvaret för beställningar och lagerhållning av diverse medicinsk utrustning. Han visste vad som det var brist på och beslutade att börja producera enklare medicinska utrustningsdetaljer.\nJag deltog inte på något aktivt sätt i händelserna i mars 1968. Den antisemitiska kampanjen därefter var vämjelig men detta med min far hade redan hänt och jag blev personligen inte drabbad. Jag blev faktiskt belönad med s.k. vetenskapligt stipendium som delades ut för goda studieresultat med start från höstterminen 1968. Ingen antisemitism drabbade mig direkt. Det var ledsamt att flera av mina vänner bestämde sig att lämna Polen men jag hade inte ens en tanke på att göra det. \nOtrevligheter för min del började först våren nästa år. Då skulle man söka utländsk praktik inom ramar för studentutbyte. Dessa praktikplatser var mycket attraktiva för det var en av de få chanserna att kunna resa till väst. För att söka skulle man ha goda studieresultat och bli godkänd i ett språkprov. För säkerhets skull såg jag till att få godkänt i engelska, men också tyska och franska. Sedan ansökte jag om praktik i Storbritannien. Men jag fick inte resa. Motiveringen blev att jag inte kunde representera den genomsnittliga polska studenten. Denna förklaring lämnade partisekreteraren vid universitetsledningens sammanträde och min far fick veta detta av någon som satt vid sammanträdet. Mina vänner i studentföreningen blev så upprörda över att jag inte fick någon praktikplats att man lyckades ordna en sådan åt mig centralt i Warszawa (det fanns tydligen ett antal platser som inte gick via de enskilda universiteten).\nSedan början av min studietid hade jag varit verksam i studentföreningen. Våren 1969 var det val till de olika lokala delarna av verksamheten. Jag var föreslagen till att leda den verksamhet som hjälpte utländska studenter. Strax före sammanträdet kom kårordföranden fram till mig. Han var mycket upprörd och sa med darrande röst till mig att jag inte kunde kandidera och att jag visste varför. Under sammanträdet ville ingen av delegaterna kandidera till denna post för att alla visste att den var vikt åt mig. Man fick avbryta mötet och under pausen utövade partisekreteraren starka påtryckningar på en sistaårsstudent. Hon hotades med att inte få jobb om hon inte gick med på att kandidera. Så hon blev tvungen att acceptera att ställa upp för att bli vald.\nJag genomförde min praktik i Schweiz (på Inselspital i Bern) under september 1969. Studieåret började 1 oktober och till min förvåning var jag inte med på listan över studenterna. Detta rättades till rätt så snabbt. Det var dock droppen och jag blev till slut övertygad om att jag måste lämna Polen.\nSom det har nog framgått kände jag inte några starkare judiska band. Jag ville inte åka till Israel. I Europa fanns egentligen bara två alternativ: Danmark och Sverige. Jag valde Sverige för att en av mina vänner och min fasters familj redan var där sedan något år tillbaka. Det sades också att Danmark beviljade inresetillstånd till alla i min situation som ville åka dit medan Sverige prövade varje ansökan individuellt. Det som verkade mindre tillgängligt blev mer lockande. Min vän som redan var i Sverige informerade mig att om jag hade godkänt i alla prekliniska ämnen i Polen skulle jag kunna tillgodoräkna ett studieår i Sverige. Jag tenterade det sista prekliniska ämnet i slutet av januari 1970 och ansökte om utresa i februari. Jag visste inte då att man skulle strypa utresetillstånden i slutet av 1969. Så det blev avslag. Avslaget motiverades med en paragraf som lydde: ”särskilda sociala skäl”. De sociala skälen skulle vara att mina föräldrar lämnades i Polen. Mina föräldrar hade en välfungerande social tillvaro, de behärskade inte främmande språk och min mor var svårt rörelsehandikappad, varför vi tidigare hade beslutat att jag ensam skulle ansöka om utresa. Nu ansökte de istället tillsammans med mig men vi fick avslag alla tre. Motiveringen av mitt avslag var densamma som tidigare men mina föräldrars var ”särskilda statsskäl”. Detta förklarades med att min far som tidigare militär kunde besitta kunskap om viktiga militära hemligheter. Och sedan fortsatte den här karusellen: vi lämnade nya ansökningar och fick ständigt nya avslag ända tills mars 1971 då vi plötsligt fick utresetillstånd alla tre. Vi lämnade Polen 8 april 1971.\nVi reste med bil och kom in i Sverige i Ystad. Därifrån åkte vi till Göteborg där min faster med familj bodde. Det blev en rörande återförening. Det var påsk och direkt därefter gick vi till närmaste polisstation. Jag minns inte alla detaljer men det förefaller mig att allt var redan ordnat (möjligen var polisen varskodd av vår familj att vi skulle komma) och vi blev hänvisade till en flyktingförläggning i Moheda, i Småland. Som bilburna kunde vi bege oss dit rätt så omgående. Vi bodde i fina och välutrustade stugor i en stugby, en familj i varje stuga. Helpension och fickpenning (3 kr/dag + 2 kr/skoldag om jag minns rätt). Vi fick även kuponger för klädinköp. Vilken generositet! Alla vardagar blev man bussad till språkskolan i Alvesta. Då jag var medicinstuderande och ansökt om att fortsätta utbildningen i Sverige blev jag antagen till en kurs i svenska för läkare som gick i Uppsala. Vi åkte till Uppsala i början på juni. Mina föräldrar fortsatte med vanlig sfi-kurs där. Jag skulle få fortsätta mina läkarstudier och blev tilldelad en plats vid Lunds universitet med start på medicinkursen som gick på Malmö Allmänna Sjukhus (MAS) under förutsättning att jag blev godkänd i svenska och engelska.\nVäl i Malmö installerade jag mig i en personalbostad. Starten av medicinkursen var ganska stressande, inte minst för skånskan. Det var enbart tre studenter per avdelning och mina två kollegor var mycket hjälpsamma. Jag minns att de såg till att de patienter som jag tilldelades inte talade alltför bred skånska. I Malmö bodde en familj till en av mina studiekamrater i Lodz och de tog emot mig som familjemedlem. \nInnan jag lämnade Polen lovade jag min fästmö, Nina, att vi skulle försöka träffas så fort vi kunde. Egentligen var först tanken att vi skulle gifta oss och lämna Polen tillsammans men helt plötsligt spreds information att man skulle vara gift i två år om det rörde sig om s.k. blandäktenskap (regimen höll förstås koll på sina judar) för att få utresetillstånd. Så nu skulle vi försöka träffas och vi trodde att det skulle vara lättast i Ungern. Jag skulle behöva ta ledigt några dagar från undervisningen vilket var mycket svårt enligt mina kurskamrater. Till min förvåning blev det inga problem när jag förklarade situationen för kursledaren.\nMina föräldrar flyttade från Uppsala till Lund under hösten 1971 och jag flyttade in till dem. Min far fick en s.k. arkivanställning vid kemiinstitutionen vid Lunds universitet och min mor fick svenskt sjukbidrag. Under jullovet samma år arbetade jag som vårdbiträde på MAS. Under påsklovet 1972 hälsade jag på en tysk läkarstuderande som jag hade lärt känna under min praktik i Schweiz. Den 1 april fick jag en rundvisning av det sjukhus i Berlin som han gjorde sin praktik på. Vi åt lunch i sjuhusmatsalen när jag meddelade honom att just i det ögonblick höll jag på att gifta mig. Då jag inte kunde få tillstånd att åka till Polen kunde man skaffa ett domstolstillstånd där att få gifta sig genom ombud. Och så blev det. Tydligen var 1 april det enda datum då folk inte ville gifta sig och det passade min fästmö och mig alldeles utmärkt (det blev ett mycket lyckat ”skämt” som pågår fortfarande). Nina avslutade sina läkarstudier på våren och kom till Sverige i juli. Vi flyttade till en studentbostad i början av terminen. Hösten 1973 var Nina klar med sfi och läkarsvenskan i Uppsala och började arbeta på lungkliniken i Lund. Vi umgicks med mina studiekamrater och folk i vår ålder från emigrationen -68 (”marsgänget”).\n\tJag fick mitt första underläkarvikariat på medicinkliniken MAS sommaren 1972. Nästa sommar arbetade jag som underläkare på radioterapikliniken (onkologen) på samma sjukhus. \nHösten 1973 var det dags för mig att söka AT (allmäntjänstgöring). Jag tog fram det dokument som jag hade fått från Socialstyrelsen när jag skulle fortsätta min läkarutbildning i Sverige. Nu upptäckte jag en formulering som jag inte hade uppmärksammat två år tidigare. Den godkända delen av min polska utbildning motsvarade det svenska med.kand. examen som avlades efter de fyra första terminer. Då jag började mina svenska studier med medicinkursen (termin 7) saknades det plötsligt ett helt år i Socialstyrelsens skrivelse. Kontakt med Socialstyrelsen avslöjade att man hade tänkt sig (men inte talat om det tidigare) att jag skulle tentera av de ämnen som man läste under det saknade året. Och det hade jag nu 3 månader på mig. Det rörde sig om 3 stora ämnen och en propedeutikkurs. Återigen blev jag trevligt överraskad av mina lärare. Jag fick utan vidare godkänt propedeutikkursen. Professorn i patologi hade inga problem med att rakt av godta mitt i Polen godkända patologitentamen. Så till slut blev det bara två ämnen (farmakologi och mikrobiologi) kvar att tentera. \nJag började mitt AT på Serafen i Stockholm 1 februari 1974. Vi flyttade från Lund i en hyrd minibuss. Nina var gravid i fjärde månaden. Vi bodde först i en personalbostad i Stadshagen. Sedan träffade vi några personer ur ”marsgänget” som hamnade i Stockholm. Flera av dem bodde i Sollentuna och där fanns lediga insatslägenheter. Insatsen var låg och vi kunde flytta in i april. Vår son, Martin, föddes på Löwenströmska sjukhuset 29 juni 1974. Nina arbetade på röntgenavdelningen S:t Eriks sjukhus fram till dagen före förlossningen.\nDet blev en kort föräldraledighet. För mig någon vecka och för Nina ett halvår. Barnpassning var svår att ordna och vi fick skaffa en polsk barnflicka när Nina återgick i arbete i januari 1975, då på röntgenavdelningen på Karolinska. Under några månader våren 1976 gick hon en kurs för utländska läkare i Örebro.\nVi bytte vårt efternamn från Lechowicz till Lerner 1975. Lerner var min farmors flicknamn och vi tyckte att det var lättare att använda i Sverige än Lichtson som var min fars ursprungliga efternamn. Jag tyckte att det var en lättnad att bli av med det polskt klingande Lechowicz. Jag hade börjat intressera mig för det judiska och Chaim Potok blev min favoritförfattare. I Polen uppfattade jag mig som polack med judiskt ursprung. Nu blev jag jude som härstammar från Polen.\nMitt arbete gav mig en enorm tillfredställelse. AT började med ett halvår av anestesi-kirurgi, därefter följde medicin. Serafens medicinklinik hade huvudsakligen en kardiologisk inriktning vilket passade mig mycket bra. Jag måste ha varit uppskattad för att jag blev betrodd med att vara jour på hjärtintensiven (vilket AT-läkare sällan blev). Vid slutet av min medicintjänstgöring blev jag lovad ett vikariat efter avslutad AT som skulle inträffa något år senare. På den tiden var ett underläkarvikariat den enda vägen till arbete i Stockholm. När det blev dags tog jag kontakt med klinikstudieledaren för att få veta när jag skulle börja på Serafen igen. Han verkade mycket besvärad när han talade om för mig att jag inte fick komma. Chefen, Gunnar Biörk, ville inte att jag skulle arbeta på hans klinik. Motiveringen var att min svenska inte var tillräckligt bra. Det lustiga var att Gunnar Biörk, som var riksdagsledamot på den tiden, visade sig ytterst sällan på sjukhuset. Jag hade faktiskt aldrig växlat några ord med honom. Under alla mina 50 år i Sverige var det nog den enda personliga erfarenheten av sådan attityd.\nJag vikarierade som distriktsläkare i Åkersberga under våren 1976. Under sommaren samma år hade jag ett underläkarvikariat på medicinkliniken S:t Eriks sjukhus. Jag trivdes inte särskilt bra där (hade en överläkare som jag ansåg vara inte riktigt klok). När jag blev tipsad om en ledig plats på medicinkliniken på Södersjukhuset provade jag min lycka där. Det har jag aldrig ångrat. Kliniken hade en tredubbel profil: diabetes, gastroenterologi och hematologi. Jag hade i minnet mina goda erfarenheter från onkologi i Malmö och valde hematologin. Det blev en riktig fullträff.\nHösten 1977 flyttade vi från lägenheten i Sollentuna till en villa i Spånga. Vår andra son, Mikael, föddes 26 mars 1978. Efter barnledigheten arbetade Nina heltid och vi hade fortfarande polska barnflickor. Då vi pratade polska hemma kunde inte våra söner någon svenska. Det var fortfarande mycket svårt att få en daghemsplats. Vi blev tipsade om Hillelskolan som också hade en förskola. Dessutom hade man där en skolskjuts. Både Martin och Mikael trivdes mycket bra på Hillelskolan. Det verkade inte spela någon större roll att de inte hade några judiska traditioner med sig hemifrån. Vi flyttade från Spånga till en lägenhet på Östermalm 1985.\nJag har fortsatt arbeta på hematologen på Södersjukhuset och när omorganisationen av Stockholms sjukvård slog till flyttade jag tillsammans med verksamheten till Huddinge 1996. Jag försvarade min doktorsavhandling hösten 1993. Jag har alltid haft enbart positiva erfarenheter av mina olika arbetsplatser (möjligen med undantag för S:t Erik). Arbetsklimatet på hematologen har varit fantastiskt både vad det gällde kollegor och övrig personal.  \nNina arbetade som överläkare på geriatriken på Rosenlunds sjukhus fram till mitten på 90-talet då hon öppnade en privatpraktik, Hon drabbades av stroke 2006 och kunde inte arbeta efter detta. Bland annat av denna anledning gick jag i förtidspension 2010 vid 63 års ålder, men arbetade sporadiskt under ytterligare ett par år. \nVåra båda söner gick ut Östra Real. Martin läste sedan på läkarlinjen och Mikael provade några humanistiska ämnen innan han till slut hamnade på biomedicin på Karolinska. \nVi flyttade från Östermalm till Vasastan i början av 2000. Vi har 5 barnbarn\nSedan c:a 2003 har vi regelbundet besökt Polen och även skaffat oss en liten lägenhet i Warszawa. Vi var där i mars 2018 och upplevde vissa aspekter av 50-årsjubileet spöklikt lika det som hände 1968. Det kändes på många sätt som att cirkeln har slutits.",
        "modified": "Tue, 02 Nov 2021 15:42:18 GMT",
        "option_labels": [],
        "topic_item": {
          "label": "Din levnadsberättelse",
          "label_i18n": {
            "sv": "Din levnadsberättelse"
          },
          "type": "Textarea",
          "uuid": "d58e5ff5-763f-4b84-8899-6cde6498c6c7"
        },
        "topic_item_type": "dbc74838-ad1e-4ffd-9295-c4e13e7f20c6",
        "uuid": "9a9e35ca-6b42-422f-84eb-31d1a2fcd48e"
      },
      {
        "created": "Tue, 02 Nov 2021 15:42:18 GMT",
        "display_value": "8 april 1971",
        "modified": "Tue, 02 Nov 2021 15:42:18 GMT",
        "option_labels": [],
        "topic_item": {
          "label": "Ankomstdatum till Sverige:",
          "label_i18n": {
            "sv": "Ankomstdatum till Sverige:"
          },
          "type": "Textarea",
          "uuid": "ab9f42d8-a2cc-4eb1-928a-8a7ff91747ab"
        },
        "topic_item_type": "dbc74838-ad1e-4ffd-9295-c4e13e7f20c6",
        "uuid": "ff32d4ed-ccbf-4f55-a374-9fb4ea454fcd"
      },
      {
        "created": "Tue, 02 Nov 2021 15:42:18 GMT",
        "display_value": "Lodz (Polen), Moheda (Småland), Uppsala, Malmö, Lund",
        "modified": "Tue, 02 Nov 2021 15:42:18 GMT",
        "option_labels": [],
        "topic_item": {
          "label": "Tidigare bostadsorter:",
          "label_i18n": {
            "sv": "Tidigare bostadsorter:"
          },
          "type": "Textarea",
          "uuid": "187d0728-3c06-46f4-95c3-43bf8b3c4b91"
        },
        "topic_item_type": "dbc74838-ad1e-4ffd-9295-c4e13e7f20c6",
        "uuid": "76dbbfe1-7652-4660-82f3-81eca36750e6"
      }
    ]
  },
  {
    "archive_code": "M5/00002",
    "contributor": {
      "display_name": "Leona Leah Rapoport"
    },
    "created": "Sun, 19 Sep 2021 13:35:29 GMT",
    "license": "CC BY",
    "media": [
      {
        "created": "Sun, 19 Sep 2021 13:29:10 GMT",
        "dms_id": "013AiPPdPXVq",
        "license": "CC0",
        "mime_type": "application/vnd.openxmlformats-officedocument.wordprocessingml.document",
        "modified": "Sun, 19 Sep 2021 13:29:10 GMT",
        "name": "Levnadsberättelse reviderad.docx",
        "order_by_number": 1,
        "owner": "Leona Leah Rapoport",
        "topic_item": {
          "label": "Ladda upp filer",
          "label_i18n": {
            "sv": "Ladda upp filer"
          },
          "type": "Media",
          "uuid": "e58ae7fd-30f9-4443-883a-e91dcd26770a"
        },
        "type": "document",
        "uuid": "b00c147a-a262-448e-bb42-decebd62b3da"
      }
    ],
    "modified": "Sun, 19 Sep 2021 13:35:29 GMT",
    "presentation_url": "https://minnen.se/tema/vi/17276",
    "published": true,
    "school_class": {
      "grade": "5",
      "name": "5A"
    },
    "submitted": false,
    "topic": {
      "name": "Vi, de fördrivna",
      "name_i18n": {
        "sv": "Vi, de fördrivna"
      },
      "uuid": "0f976fb0-b14b-4ef8-8bf9-84f3f07e1736"
    },
    "uuid": "32d4c7d8-1bfe-478f-844b-29d5783f0682",
    "values": [
      {
        "created": "Sun, 19 Sep 2021 13:35:29 GMT",
        "display_value": "1970-07-22",
        "modified": "Sun, 19 Sep 2021 13:35:29 GMT",
        "option_labels": [],
        "topic_item": {
          "label": "Ankomstdatum till Sverige:",
          "label_i18n": {
            "sv": "Ankomstdatum till Sverige:"
          },
          "type": "Textarea",
          "uuid": "ab9f42d8-a2cc-4eb1-928a-8a7ff91747ab"
        },
        "topic_item_type": "dbc74838-ad1e-4ffd-9295-c4e13e7f20c6",
        "uuid": "2b7744d1-1973-4242-ac24-5206a1bff144"
      },
      {
        "created": "Sun, 19 Sep 2021 13:35:29 GMT",
        "display_value": "Göteborg, Täby",
        "modified": "Sun, 19 Sep 2021 13:35:29 GMT",
        "option_labels": [],
        "topic_item": {
          "label": "Tidigare bostadsorter:",
          "label_i18n": {
            "sv": "Tidigare bostadsorter:"
          },
          "type": "Textarea",
          "uuid": "187d0728-3c06-46f4-95c3-43bf8b3c4b91"
        },
        "topic_item_type": "dbc74838-ad1e-4ffd-9295-c4e13e7f20c6",
        "uuid": "edb9a975-3641-4244-b6a4-406b08f7624b"
      }
    ]
  },
  {
    "archive_code": "M5/00007",
    "contributor": {
      "display_name": "Wiktor Raldow"
    },
    "created": "Thu, 14 Oct 2021 07:48:57 GMT",
    "license": "CC BY",
    "media": [
      {
        "created": "Thu, 14 Oct 2021 07:39:03 GMT",
        "dms_id": "013AitqSfs2x",
        "license": "CC BY-NC",
        "mime_type": "application/vnd.openxmlformats-officedocument.wordprocessingml.document",
        "modified": "Thu, 14 Oct 2021 07:39:03 GMT",
        "name": "Levnadsberättelse juni 2021.docx",
        "order_by_number": 1,
        "owner": "Wiktor Raldow",
        "topic_item": {
          "label": "Ladda upp filer",
          "label_i18n": {
            "sv": "Ladda upp filer"
          },
          "type": "Media",
          "uuid": "e58ae7fd-30f9-4443-883a-e91dcd26770a"
        },
        "type": "document",
        "uuid": "596a4047-eb21-4154-b055-cfd75cc34e87"
      }
    ],
    "modified": "Thu, 14 Oct 2021 07:48:57 GMT",
    "presentation_url": "https://minnen.se/tema/vi/17352",
    "published": true,
    "school_class": {
      "grade": "5",
      "name": "5A"
    },
    "submitted": false,
    "topic": {
      "name": "Vi, de fördrivna",
      "name_i18n": {
        "sv": "Vi, de fördrivna"
      },
      "uuid": "0f976fb0-b14b-4ef8-8bf9-84f3f07e1736"
    },
    "uuid": "52b958e3-cc0d-4c2c-afac-d2f4bc513d7c",
    "values": [
      {
        "created": "Thu, 14 Oct 2021 07:48:57 GMT",
        "display_value": "",
        "modified": "Thu, 14 Oct 2021 07:48:57 GMT",
        "option_labels": [],
        "topic_item": {
          "label": "Din levnadsberättelse",
          "label_i18n": {
            "sv": "Din levnadsberättelse"
          },
          "type": "Textarea",
          "uuid": "d58e5ff5-763f-4b84-8899-6cde6498c6c7"
        },
        "topic_item_type": "dbc74838-ad1e-4ffd-9295-c4e13e7f20c6",
        "uuid": "e9dd8a31-3c51-4286-bbd0-d7ec40114d1b"
      },
      {
        "created": "Thu, 14 Oct 2021 07:48:57 GMT",
        "display_value": "11 juni 1969",
        "modified": "Thu, 14 Oct 2021 07:48:57 GMT",
        "option_labels": [],
        "topic_item": {
          "label": "Ankomstdatum till Sverige:",
          "label_i18n": {
            "sv": "Ankomstdatum till Sverige:"
          },
          "type": "Textarea",
          "uuid": "ab9f42d8-a2cc-4eb1-928a-8a7ff91747ab"
        },
        "topic_item_type": "dbc74838-ad1e-4ffd-9295-c4e13e7f20c6",
        "uuid": "0c7ac0f2-a1b2-4c80-a5bf-774ebe27b0ed"
      },
      {
        "created": "Thu, 14 Oct 2021 07:48:57 GMT",
        "display_value": "Lodz",
        "modified": "Thu, 14 Oct 2021 07:48:57 GMT",
        "option_labels": [],
        "topic_item": {
          "label": "Tidigare bostadsorter:",
          "label_i18n": {
            "sv": "Tidigare bostadsorter:"
          },
          "type": "Textarea",
          "uuid": "187d0728-3c06-46f4-95c3-43bf8b3c4b91"
        },
        "topic_item_type": "dbc74838-ad1e-4ffd-9295-c4e13e7f20c6",
        "uuid": "940b5a95-a891-4595-bce9-5b405a62cd24"
      }
    ]
  },
  {
    "archive_code": "M5/00011",
    "contributor": {
      "display_name": "Leo Kantor",
      "gender": "man",
      "uuid": "3d22fd0f-aa61-4436-a8b0-dafe146631dc"
    },
    "created": "Wed, 01 Dec 2021 12:10:22 GMT",
    "license": "CC BY",
    "media": [
      {
        "created": "Wed, 01 Dec 2021 12:08:01 GMT",
        "description": "Berättelser skrivna om natten",
        "dms_id": "013AjPwgLNab",
        "license": "CC BY-NC",
        "mime_type": "application/vnd.openxmlformats-officedocument.wordprocessingml.document",
        "modified": "Wed, 01 Dec 2021 12:08:01 GMT",
        "name": "Berättelser skrivna om natten.docx",
        "order_by_number": 1,
        "owner": "Leo Kantor",
        "topic_item": {
          "label": "Ladda upp filer",
          "label_i18n": {
            "sv": "Ladda upp filer"
          },
          "type": "Media",
          "uuid": "e58ae7fd-30f9-4443-883a-e91dcd26770a"
        },
        "type": "document",
        "uuid": "34ababbe-1619-49fb-baea-fe91431ba60f"
      }
    ],
    "modified": "Wed, 01 Dec 2021 12:10:22 GMT",
    "presentation_url": "https://minnen.se/tema/vi/17494",
    "published": true,
    "school_class": {
      "grade": "5",
      "name": "5A"
    },
    "submitted": false,
    "topic": {
      "name": "Vi, de fördrivna",
      "name_i18n": {
        "sv": "Vi, de fördrivna"
      },
      "uuid": "0f976fb0-b14b-4ef8-8bf9-84f3f07e1736"
    },
    "uuid": "90b476e4-a5a5-43a2-937c-8fa837cbdb77",
    "values": [
      {
        "created": "Wed, 01 Dec 2021 12:10:22 GMT",
        "display_value": "Berättelser skrivna om natten\n\nI den lilla polska staden Strzegom i Nedre Sląsk, tidigare med det tyska namnet Striegau, fyrahundra kilometer från Warszawa, bodde det efter andra världskriget ungefär tvåhundra judiska familjer. De flesta var ditresta från Ryssland, från Sibirien och Ural. Om de inte hade hållit sig gömda i Ryssland under krigsåren skulle de knappast ha överlevt krigets fasor och den brutala antisemitism som härjade i nästan alla länder i Europa. Av de tre och en halv miljoner polska judar som levde före kriget återstod efter krigsslutet endast ungefär tvåhundra tusen. Av dessa återvände kanske sjuttiotusen till Polen, varav många medförde ryska hustrur. De slog sig ner på den mark som tidigare varit tysk, för till barndomens städer i Polen före kriget var det inte säkert att återvända. Polacker hade redan tagit över deras hus, möbler, mark och affärer. I princip varje försök att ta sig in i sitt hus var förenat med dödsfara; brutala mord på judar var vardagsmat. Pogromer ägde rum i en rad städer, varav den i Kielce då 42 judar mördades hör till de mest kända. I Kraków dödades fem judar och synagogan brändes ner. I Lublin, Rzeszów, Częstochowa, Białystok och andra städer dödade man utan anledning. I min lilla stad Strzegom var det fyra stycken som strök med. En jude dödades för att han öppnade en frisörsalong, därefter två till som for för att ta ett hus i besittning som de tillerkänts, varefter deras två barn som överlevde senare skickades till ett barnhem i Israel. En sjuk kvinna högg man ihjäl med en kniv medan hon låg och sov, trots att det inte fanns något av värde i huset. Militärpolisen grep den unge mördaren och sköt honom utan rättegång i staden som då låg i ruiner. Hennes dotter, professor i kemi i Israel, berättade historien för mig, hon har aldrig satt sin fot i Strzegom sedan dess, trots att hon brukar hålla föreläsningar i Polen.\n     Tyskarna gav sig av, man lät dem endast ta med sig en del personliga ägodelar. Bakom sig lämnade de sina hus och lägenheter, alltid välstädade, rena och med var sak på sin rätta plats, som om de hade för avsikt att snart vara tillbaka. Och vi judiska och polska barn var förstås överlyckliga över alla kvarlämnade leksaker, cyklar, kälkar och skidor som vi nu kunde leka med. I vår lägenhet på Wilhelmstrasse 31, då redan omdöpt till Feliks Dzierżyńskigatan, efter den sovjetiske chefen för säkerhetstjänsten som för övrigt var av polsk härkomst, hade man också lämnat kvar ett litet piano av märket Ed Seiler. Min mamma som var rysk judinna spelade ryska romanser på det där tyska lilla pianot. Om somrarna då våra fönster stod öppna på vid gavel stannade folk nere på gatan för att lyssna på hennes vackra pianospel. \n     Det fanns en tyska som inte lämnade Strzegom. Lusia Videra och hennes två små döttrar stannade kvar i den lilla staden eftersom deras mor inte kunde förmå sig att packa. Lusia Videra blev tokig av sorg då hon fick veta att hennes man som var tysk soldat, dödats någonstans i Ryssland i närheten av Stalingrad. Hon förlorade talförmågan, svårt stammande fick hon klara livhanken genom att städa och skura golv i polska och judiska hem, hos folk som det gått lite bättre för i livet. Året om, även på somrarna, gick hon omkring i en varmt fodrad svart kappa med pälskrage av räv. Hon skurade golv i högklackade skor och målade alltid läpparna med rött läppstift. Hennes döttrar var i vår ålder, sex och sju år gamla, och hängde alltid efter sin mamma, de vågade inte komma nära oss utan stod blyga och sorgsna och såg hur roligt vi andra, de polska och judiska barnen, hade det. Judarna kysste oss, klappade oss på huvudet, gav oss karameller och utbrast: ”Oj, vilka barn som klarat sig trots kriget.” Och runt omkring oss tornade grushögarna efter de raserade, en gång så vackra stenhusen upp sig. Staden förstördes till cirka sjuttio procent. Vi drog fram rostiga gevär ur husspillrorna och lekte krig för det mesta. Tyskarna skulle attackera och vi skjuta på dem med de där rostiga gevären som en gång hade dödat människor. Strzegom hade vid två tillfällen övergått från att vara i tyskarnas händer till att falla i ryssarnas, för det fanns en vapenfabrik i skogen inte långt därifrån och Hitler hade sitt sommarresidens där. \n     Judarna anpassade sig snabbt till den nya tillvaron. Man startade en judisk grundskola där undervisningen var på jiddisch, ordnade med lekskola, kulturhus och läkarmottagning. Några kilometer utanför staden grundade man en kibbutz. Varje kväll nere på gatan som var upplyst med gaslyktor pågick det utanför vårt hus livliga diskussioner om huruvida man skulle stanna eller emigrera till Israel, USA eller Kanada. Efter pogromen i Kielce då 42 judar dödades och den i Kraków då man dödade fem samt brände ner synagogan, dödades många judar även i andra städer. En mängd familjer började packa ihop sina saker för att lämna Polen. En dag år 1947 erhöll min far ett pass för att kunna emigrera till Israel. Mamma började gråta när hon insåg att hon aldrig mer skulle få träffa sin mor och sina två bröder i Charków som båda hade överlevt kriget. Min far lämnade tillbaka passet. Därefter grundade han tillsammans med några religiösa judar ett bönehus i bottenvåningen av vårt hus, i en tidigare något större tysk våning som stod tom. Varje lördag kom judar dit för att be och under Pesach ordnade man rent av med en ugn för att kunna grädda matzabröd.\n     Efter grundskolan skickade mina föräldrar mig till Tekniska läroverket för byggandet av flygplansmotorer i Wrócław, jag bodde där på internat och reste hem till Strzegom på helgerna. För mitt vidkommande var det en hemsk tid. Jag hade aldrig varit tekniskt lagd, men mamma sa att jag måste ta det säkra före det osäkra och skaffa mig en ordentlig utbildning eftersom ingen visste hur vårt framtida öde skulle se ut. Mina föräldrar och hela deras efterkrigsgeneration såg sin tid i Polen som någonting övergående. Nya vågor av emigranter sköljde över världen, till Israel, Kanada, USA och Australien. De europeiska länderna var extremt snåla med inresevisum, en del lyckades ta sig till Tyskland men då krävdes att de erkände sig vara av tysk härkomst och accepterade att bli tyska medborgare. För min fars del var en sådan lösning utesluten, även om han talade perfekt tyska. På internatet och på min skola med över tvåhundra elever, var jag den ende som hade judisk bakgrund. En dag kom en av de andra eleverna på skolan, han var lika lång som jag var kort, minst i klassen för att vara exakt, och sade till mig: ”Hör du lille Kantor, det kommer att gå mycket bättre för dig om du börjar kalla dig Leszek i stället.” Från den dagen har jag två förnamn, Leo (i Polen Leon) och det typiskt polska Leszek. Efter gymnasiet valde jag att studera slovensk filologi vid universitetet i Opole. Efter avslutade studier blev jag föreläsare i litteratur och i ryska vid universitetet. Studentgenerationen kom från småstäderna, tjejerna gick hela året i samma klänning. Jag var den ende på universitetet som hade originaljeans och jeansjacka, tack vare att min farbror Szlojme skickade dem till mig från Israel. Killarna bönade och bad att få gå omkring i mina kläder. I Opole grundade jag studentföreningen Trollet som är verksam än i dag samt en litterär kabaré, jag skrev låttexterna och Włodek Grecznik som var från staden Legnica skrev musiken. Han dog för några år sedan i Lund. Under det minnesvärda året 1968 fick ett tiotal lärare, akademiker och professorer sparken, av dessa var hälften av judisk härkomst. Jag och andra med mig utsattes för två timmars korsförhör om allt mellan himmel och jord och till slut fick jag höra att ”ni är entledigad på grund av hemlighållande av bakgrund”. Sent på hösten 1968 for jag i väg för att ta avsked av Strzegom. Jag satt en timmes tid på torget, gick sedan en sväng längs min gata, kastade en blick på mitt hus och reste därefter vidare till Opole där jag studerat. Jag älskade de städerna, jag hade varit lycklig där, om man nu som jude i Polen kunde sägas ha varit det. Jag gick även till universitetet men det var ingen där som kom fram till mig eller ens hälsade. Bara fru Sasowa, portvakterskan, en snäll tant som redan hade tappat alla sina tänder, frågade: ”Var ska herr Leszek nu bo då?” Jag svarade att jag inte visste än. Det första jag gjorde efter ankomsten till Sverige, innan jag ens hade hunnit packa upp mina resväskor, var att skicka henne ett vykort från Stockholm. Femtio år senare blev jag inbjuden att hålla en hedersföreläsning på mitt gamla universitet i Opole. Det var 250 studenter i salen. Det blev hurrarop och blommor. Temat jag valt för min föreläsning var: ”Om behovet av tolerans”.\n      I slutet av 1968 när min fru hade sin slutexamen på Medicinakademin i Łódź satt jag och studerade en karta över Europa för att se vilket land som låg närmast Polen. Det enda skälet därtill var att vi inte ville hamna alltför långt bort från våra föräldrar som stannade kvar i Polen. Min vackra mor dog endast 48 år gammal, i juli 1968, efter att ha sparkats från sitt arbete på grund av hennes bakgrund. Min far stannade kvar i Polen med min yngre bror.\n      Vi valde Sverige för att vara så nära som möjligt min fru Inkas föräldrar, två hårt arbetande människor märkta av slit och sjukdom. Att lämna dem åt sitt öde kändes tungt men för vår del fanns det ingen annan utväg. Alla, bokstavligen alla unga människor, gav sig av från Polen och jag lärde känna hundratals av dem i och med att jag under många år jobbade på olika sommarkollon för judiska barn och senare på olika lägervistelser för judiska studenter. En gång deltog jag i ett vinterläger för studenter i Jagniątków uppe i bergen. Efter två veckor åkte alla hem. Jag och den fine poeten Natan Tenembaum stannade ensamma kvar för att städa i lägret. Vi stod vid fönstret, snön föll. Jag frågade Natan om vi skulle emigrera eller inte, för ingen ville stanna kvar i landet. Han svarade: ”Jag kanske följer med, men jag är rädd att jag kommer att sakna den här prosaiska snön.” Ibland när snön vräkte ner slog jag honom en signal från Hägersten och frågade honom om hur han hade det med snön, om han saknade den. Han dog 2020 i Stockholm och ligger nu begravd på den judiska kyrkogården där. Han lämnade efter sig ett par diktsamlingar skrivna på polska. De har aldrig blivit översatta till svenska. \n     Svenska konsulatet svarade detta år 1968, mitt under studentrevolten i stora delar av Europa och de brutala antisemitiska utrensningarna i Polen, att de avslog vår ansökan om emigrantvisum. Då gick jag i stället till den danska ambassaden. Efter en vecka anlände ett brev: ”Vänligen bege er till ambassaden för att få era visum och glöm inte passen.” Det var de två första emigrantvisumen som utfärdades till polska judar. Sedan dröjde det inte länge förrän den svenska ambassaden hörde av sig och lät meddela att vi trots allt skulle få inresevisum till Sverige. ”Eftersom vi lider brist på tandläkare i Sverige”, tillade konsuln när jag kom för att få mitt inresevisum. Som underlag fick han två polska resehandlingar, för några riktiga pass kunde man inte få om man var jude. Papperen jag lämnade ifrån mig var så kallade ”dokument för enkel resa”. Förbudet mot att besöka Polen tvingade oss att under tjugo år i stort sett avstå från att resa dit. Visum kunde man få för på sin höjd två eller tre dagar för att vara med på någon förälders begravning. Någon fick ett fyradagarsvisum till Republiken Polen men det berodde på ett misstag. Det måste vara unikt i världshistorien att man som barn inte fick tillstånd att besöka sina döende eller svårt sjuka föräldrar.\n\nDen nionde januari 1969 befinner vi oss på järnvägsstationen i Łódź. Fru Jadzia, en bekant till mina föräldrar hade med sig ett par vantar till Inka. ”Var snäll och ta emot dem, de kommer att behövas eftersom det är så kallt”, sade hon. Min far såg jag gråta för första gången i mitt liv. Min frus föräldrar grät också. Jag fick en känsla av att det kanske var sista gången vi sågs men i mitt huvud höll jag då redan på att tänka ut hur jag skulle berätta för världen vad det var för svinaktigheter som pågick i Polen 1968, bara tjugofyra år efter det fasansfyllda krig då nittio procent av alla polska judar mördades. Jag visste redan på färjan till Sverige att mina aktiviteter inte skulle uppskattas något vidare av de polska kommunisterna. Och så blev det. Det dröjde inte länge förrän den legendariske chefen för den polska avdelningen av Radio Free Europe i München, Jan Nowak Jeziorański, for till Stockholm för att träffa mig. I Polen säger man att denne militär och journalist, näst efter den polske påven Wojtyła är det viktigaste namnet i Polens efterkrigshistoria. Han erbjöd mig arbete för Radio Free Europe i München, finansierad av USA. Jag antog erbjudandet om samarbete på villkor att det kunde ske från Sverige. Oavsett om nu Polens kommunistiska regering gillade det eller ej lyssnade uppskattningsvis ett par miljoner polacker på vad jag hade att säga sent om kvällarna. Snäll var jag inte. Vid ett tillfälle direktsände jag från världsmästerskapen i ishockey på Isstadion i Stockholm 1970. Matchen var inte vilken som helst utan den viktiga och synnerligen brutala hatmatchen mellan Tjeckoslovakien och Sovjetunionen. Efter ryssarnas aggressioner mot tjeckerna var möjligheten att ge igen i matchen av en oerhörd betydelse, inte bara för tjeckerna. \n     Till Sverige for vi med färja från Świnoujście till Ystad. I skorna hade jag gömt undan tjugofem dollar. Officiellt fick man bara ha med sig fem. Bakom oss lämnade vi landet där vi hade växt upp, skolkamrater och gråtande föräldrar. \n     Den tionde januari 1969 beträdde vi för första gången svensk jord. På den jorden har vi levt våra liv och det har varit ett bra och lyckligt sådant. Under femtiotvå år har ingen förolämpat oss, ingen har spottat på oss, ingen har bestulit oss, trots att vi är och har varit främlingar som talar med brytning och knappast kan beskyllas för att se ut som skandinaver. Min fars bönbok som trycktes i Warszawa 1920, min orden Storkorset av Republiken Polens förtjänstorden mottagen av polske presidenten 1989 samt orden för förtjänstfulla insatser för den polska kulturen, mottagen av landets kulturminister, har jag donerat till det nya museet för Förintelsen som håller på att byggas i Stockholm. Mina barnbarn Oscar, nio år gammal, Hugo, elva år gammal och Fanny, två år talar inte polska. Deras mamma, läkare i pediatrik och deras pappa, min son Mark som är född i Sverige, kommer säkert att läsa den här berättelsen för dem. Vi dricker nu svenskt kaffe som alla andra och köper lussekatter. Ibland minns vi, som i den här texten skriven om natten, hösten 2021.",
        "modified": "Wed, 01 Dec 2021 12:10:22 GMT",
        "option_labels": [],
        "topic_item": {
          "label": "Din levnadsberättelse",
          "label_i18n": {
            "sv": "Din levnadsberättelse"
          },
          "type": "Textarea",
          "uuid": "d58e5ff5-763f-4b84-8899-6cde6498c6c7"
        },
        "uuid": "de014df0-5f26-46cb-a035-4858d689964d"
      }
    ]
  },
  {
    "archive_code": "M5/00005",
    "contributor": {
      "birth_year": 1951,
      "display_name": "Anna",
      "gender": "woman",
      "place": "Warszawa",
      "uuid": "60d60d97-d9e4-45f8-af21-9c5ce4f84c4f"
    },
    "created": "Fri, 08 Oct 2021 18:14:24 GMT",
    "license": "CC BY",
    "media": [
      {
        "created": "Fri, 08 Oct 2021 18:11:48 GMT",
        "description": "Anna levnadsberättelse",
        "dms_id": "013AitirC4zy",
        "license": "CC BY-NC",
        "mime_type": "application/vnd.openxmlformats-officedocument.wordprocessingml.document",
        "modified": "Fri, 08 Oct 2021 18:11:48 GMT",
        "name": "Anna levnadsberättelse.docx",
        "order_by_number": 1,
        "owner": "Anna",
        "topic_item": {
          "label": "Ladda upp filer",
          "label_i18n": {
            "sv": "Ladda upp filer"
          },
          "type": "Media",
          "uuid": "e58ae7fd-30f9-4443-883a-e91dcd26770a"
        },
        "type": "document",
        "uuid": "ab398319-6fee-4b76-acb2-fddb424938d3"
      }
    ],
    "modified": "Fri, 08 Oct 2021 18:14:24 GMT",
    "presentation_url": "https://minnen.se/tema/vi/17310",
    "published": true,
    "school_class": {
      "grade": "5",
      "name": "5A"
    },
    "submitted": false,
    "topic": {
      "name": "Vi, de fördrivna",
      "name_i18n": {
        "sv": "Vi, de fördrivna"
      },
      "uuid": "0f976fb0-b14b-4ef8-8bf9-84f3f07e1736"
    },
    "uuid": "0daab488-a9df-45ac-b946-d12e22d33e22",
    "values": [
      {
        "created": "Fri, 08 Oct 2021 18:14:24 GMT",
        "display_value": "26 januari 2021. Förintelsedagen. Jag läser berättelser från det ockuperade Polen, mördandet i Ukraina, koncentrationsläger… Jag har lyssnat och läst om detta otaliga gånger tidigare. Det är lika drabbande varje gång. Jag upplever det som en del av min egen historia, en oskiljaktig del av min judiska identitet. \n\nJust idag känns min egen resa futtig och inte värd att ägna sig åt. Det må vara viktigt för var och en av oss som blev tvungna att flytta från Polen, det må vara viktigt för historieskrivningens skull men den föreställningen bleknar i relation till vittnesmålen från förr. \nBakgrund\nJag heter Anna, är född 1951 i Warszawa. Jag kom till Sverige 1969 med min bror och mina föräldrar. Sedan dess har jag bott den mesta tiden i Göteborg. Efter språkstudier och ambitioner om ett yrkesliv som översättare väcktes så småningom mitt intresse för psykologi och ett arbete som psykolog och psykoterapeut. Ett val jag aldrig har ångrat. Jag har levt i 45 år med en italiensk man och har två vuxna barn. Vi har valt att tala italienska hemma, medan mitt modersmål polska har trätt i bakgrunden. Det kan tänkas vara ett anmärkningsvärt val men kan förstås i ljuset av mitt konfliktfyllda sökande efter ”att hitta hem.”\n\nJag är uppvuxen i Warszawa men under ett år av mitt liv, mer exakt 1956, blev Israel familjens vistelseort. Det var mina föräldrars försök att skydda oss barn från antisemitismen i Polen. Ett misslyckat försök dock, då vi återvände till Warszawa. Jag har bara fragmentariska minnen men det sas i efterhand att min far inte kunde finna sig till rätta och att han saknade sitt professionella sammanhang. Han arbetade som journalist och fick komma tillbaka till sin tidigare arbetsplats efter återkomsten.\n\nJag minns mina föräldrars tillsägelser att inte yppa ett ord om vistelsen i Israel. Jag minns att jag inte förstod varför. Jag fick inte heller någon förklaring. Det är ett minne som har nog präglad min upplevelse av att vara judinna kopplad till en distinkt känsla av obehag. En upplevelse av att jag/vi var fel utan att förstå varför. \n\n22 juli 2021. Det blev en längre paus i mitt skrivande än jag hade trott. Nu när jag tar upp det igen inser jag att det ständigt verkar pågå en inre dialog om det jag har varit med om och att jag känner behov att skriva om det. \n\nDet finns ytterligare två återkommande minnen som tränger sig på; det ena utspelar sig i maj 1969 då jag hör mina föräldrar prata tyst med varandra, i tron att vi barn inte hör, om beslutet att lämna Polen. Det andra utspelar sig i oktober 1969 på tågstationen i Warszawa, då vi sätter oss på det tåg som ska ta oss till Sverige. Två upplevelser som försatte mig i känslor av maktlöshet och hopplöshet.  \n\nJag fick veta av en slump, en månad innan studenten, att vi skulle flytta. Jag var sjutton år och kunde inte acceptera att mina föräldrar ställde mig inför ett redan fattat beslut. Jag blev arg och chockad. Trots den pågående antisemitiska kampanjen fanns det inte i min föreställningsvärld att just vi skulle flytta. Jag minns att jag knappt kunde tänka mig att vi skulle kunna flytta till en annan gata. Jag kunde inte tänka mig ett liv någon annanstans och utan mina vänner. De flesta av dem var polacker och min judiska identitet var tämligen svag. Utan form och innehåll. Jag fick inte någon hjälp att knyta ihop de trådar som var nödvändiga för förståelsen av min bakgrund. Det var någonting som jag hade en vag aning och onda föraningar om men som ingen pratade om. Att vi var judar var ”en icke-fråga” i min familj tills den antisemitiska kampanjen tog fart och samtalen hemma började präglas av rädslan och utsatthet. Jag hade önskat att mina föräldrar på något sätt kunde förmedla vår judiska tillhörighet, i stället för att ”skydda mig” genom att tiga och undvika. \n\nMin mamma berättade sin överlevnadshistoria historia först i samband med budskapet om att vi skulle lämna Polen. Hon överlevde kriget mot alla odds medan hela hennes släkt blev utplånad. Hon hamnade tillsamman med sina föräldrar i Warszawas ghetto och flydde precis innan upproret medan de inte hann fly. Min mamma lyckades gömma sig först i skogen och sedan hos en polsk kvinna som tog hand om henne i krigets slutskede. Hon var sjutton år och helt ensam. Hon har fragmentariska minnen från den tiden och det är svårt för henne att prata om det som hänt. Däremot pratar hon fortfarande om den polska kvinnan som räddade hennes liv, som blev som en mamma för henne och fortsatte att vara det så länge hon levde. \n\nDen hätska antisemitiska kampanjen i Polen fick min mamma att känna sig som villebråd igen. Överväldigad av rädslan ville hon fly till en trygg plats. Och det var också under den perioden som hon började säga: ”Vi måste åka iväg, jag är rädd, vi vet inte vad de kommer att göra med oss.” Själv var jag uppfylld av ilska, desperation och maktlöshet inför beslutet om att lämna Polen och just då kunde jag inte identifiera mig med hennes känslor och rädslor.\n\nMin pappa gick motvilligt med på att emigrera. Hans historia skilde sig från min mammas. Han växte upp i östra Polen, numera Ukraina. Han var kommunist och under kriget anslöt han sig till Röda armén. Efter kriget flyttade han till Warszawa där ha så småningom fick jobb som journalist. Att bli utsatt för den antisemitiska kampanjen på hans jobb var en förnedring som han aldrig kom över. Han trodde på det nya socialistiska Polen och att behöva flytta för andra gången innebar att ge upp allt som hade varit viktigt för honom. Han sörjde sitt jobb, sin profession, sin ideologiska övertygelse och drevs snarare av känslor av uppgivenhet än rädsla och otrygghet. Under tiden före avresan utkristalliserades så två läger, ett bestående av mig och min pappa, de som ville stanna, och den andra av min yngre bror och min mamma, de som ville åka.\n\nVidden av att emigrera förstod jag först i efterhand, när den första chocken och förvirringen hade lagt sig. Det som skedde var definitivt och utan återvändo. Att vi var tvungna att avsäga oss vårt medborgarskap och bli statslösa kändes obegripligt och overkligt. \n\nNär det verkligen blev tydligt att det inte fanns någon utväg och det första motståndet lagt sig var jag nog i ett långvarigt chocktillstånd. Jag visste knappt vad jag gjorde, jag levde som i ett töcken. Räddningen blev att finna samhörighet med andra unga människor som gick igenom liknande erfarenheter, som också skulle emigrera. De sista månaderna innan avresan umgicks jag mer med judiska kompisar än vad jag hade gjort under hela mitt liv. Det var då som ett livslångt sökande tog sin början. Sökandet efter en tillhörighet.  Bortom skam och undvikande. Bortom den förnedring och kränkning som flytten från Polen innebar. \n\nDe formalia som krävdes av polska myndigheter i samband med flytten var kränkande. Många människor blev trakasserade. En del av både mina och mina föräldrars vänner vände oss ryggen. Det var outhärdligt. Samtidigt var allt jag var tvungen att skiljas från lika outhärdligt. Jag minns känslan av undergång när vi åkte till en soptipp med böcker som inte vi kunde ta med oss och som skulle slängas. Senare en likande känsla vid själva avresan med alla vänner på perrongen. Jag har ett vagt minne från just det tillfälle. Det är mycket folk, många har kommit för att vinka av, jag kan inte urskilja någon. Overklighetskänsla sköljer över mig. Sedan minns jag ingenting fram tills vi kommer till polska gränsen. Jag blir orolig och känner starkt obehag. Jag vet att man kan bli utsatt för repressalier och trakasserier från gränspolisen. Men vi får stämpel i våra statslösa dokument utan kommentar och åker vidare. Dagen efter anlände vi till Stockholm. Allt kändes främmande och fortsatte att göra det under de kommande åren. \n \nJag visste absolut ingenting om vad som skulle hända när vi kom till Sverige. Det var helt tomt. Inför avresan kände jag mig inte nyfiken på det land vi skulle flytta till. Jag var för upptagen av att hantera förlusten av ”mitt polska liv”.  I efterhand kan jag se hur den upplevelsen har präglat ”mitt svenska liv”.  Från första början har jag varit avvaktande och avståndstagande till både människor och företeelser som jag uppfattade som typiskt svenska. Jag läste polska böcker och polska tidningar. Jag var upptagen med att upprätthålla kontakten med mina polska vänner och längtan efter mitt hem vilket förstärktes av samvaron i den polsk-judiska emigrantgruppen. Den i viss mån påtvingade tillhörigheten började skapas redan i kön utanför ambassaden och fortsatte under tågresan, vistelsen på flyktingförläggningen och språkkursen. Samhörigheten gav trygghet men var också begränsande. Både jag och många andra hoppades att det skulle finnas en annan plats på jorden som skulle kännas bättre, mera hemma än Sverige. För min del tog flera år innan jag kunde börja öppna mig mot det liv och den plats jag befann mig på och börja knyta kontakter utanför den polsk-judiska gruppen. \n\nInnan dess sökte jag mig till Israel, efter två år i Sverige. Ett land där jag trodde jag kunde leva ut min judiska tillhörighet. Men även om jag nog kände mig mer hemma där än i Sverige valde jag ändå att inte flytta för gott. Kanske av rädsla att behöva bryta upp igen… kanske för att det inte kändes helt rätt…\nEfter fyra år i Sverige gjorde jag ett nytt försök och flyttade till England. Även där kände jag mig mer hemma än i Sverige men kom tillbaka efter ett år. Kanske igen av rädsla att behöva klara mig själv… Jag började tvivla att det någonsin skulle kännas ”hemma” på samma sätt som i Polen. \nEfter sju år i Sverige och som en nybliven svensk medborgare kunde jag besöka Polen för första gången. Det var viktigt att komma tillbaka, att återse gamla vänner och välkända platser men det fanns också en känsla av obehag. Jag upplevde att den utifrån påklistrade definitionen av mig som judinna, den som fick mig att känna mig avvikande i Polen väcktes till liv. Det var då jag på djupet förstod att Polen inte var mitt hem längre. \n\nDe första åren i Sverige präglades av saknaden av mitt tidigare liv, vänner, språket, platser. Självklarheten i vardagen. De präglades av osäkerhet vem jag var och vem jag ville vara. Men medan jag i Polen skamset höll tyst om min judiska tillhörighet kunde jag i Sverige känna mig fri att visa öppet vem jag var. Jag upplevde det som en befrielse och som en upprättelse. \n\nVändpunkten \n\nVändpunkten i min upplevelse av ”att känna mig hemma” kom i samband med att jag flyttade in i ett kollektiv. Jag flyttade ihop med några (svenska) studenter som blev mina vänner för livet. I samvaro med dem förändrades så småningom min upplevelse av utanförskap och avståndstagande mot allt det som från början kändes främmande. Umgänget med dem gav mig utrymme att reflektera över min erfarenhet som flykting, judinna och människa. En annan erfarenhet som blev avgörande för mig under de åren blev mötet med amerikanska judar.  I samtalen med dem upptäckte jag att det fanns olika sorters judisk tillhörighet. Nu, i efterhand, kan jag förstå att jag smittades av den självklarhet och stolthet i deras upplevelse av att vara judar som jag saknat. \n\nUnder den perioden i mitt liv började jag undan för undan fjärma mig från den polsk-judiska gruppen. Det skedde utan någon större dramatik. När jag inte längre upplevde den initiala känslan av samhörighet behövde jag söka mig vidare.  \nIdentitet\n\nUnder min uppväxt hade det alltid på ett undermedvetet sätt funnits vetskap om att jag var judinna. Att vara judinna var på ett diffust sätt en upplevelse av att vara fel, annorlunda.  I andras ögon, men också i mina egna. Jag visste att andra visste och att man kunde bli uppmärksammat som avvikande.  Jag hade ett typiskt judisk efternamn som avslöjade min tillhörighet. När närvarolistan lästes högt i klassrummet upplevde jag obehag.  Redan i första klass gjorde min lärare sig lustig över mitt ”svåra” efternamn och alla skrattade. Detta pratade jag inte med mina föräldrar om och kunde inte dela det med mina kompisar. Jag levde inte i en judisk gemenskap och mina närmaste vänner var polacker. Mina föräldrar pratade aldrig om saker som rörde det judiska. Det ordlösa, det icke-nämnda fick jag tidigt i mitt liv förhålla mig till bäst jag kunde. Det var en tung börda. Känslan av en judisk tillhörighet saknades och antisemitismen låtsades man inte om… Den upplevelsen kunde jag sätts ord på först när jag blev tvungen att flytta från Polen. \n\nJag läser Salomon Schulmans recension av Flykten till Marstrand där han beskriver sin erfarenhet av en resa i Polen 1967: Framför allt mötte jag polacker som direkt reagera på mitt judiska förnamn. Det hade jag aldrig upplevt som ett kastmärke, skriver han. Jag upplevde mitt efternamn som ett kastmärke, ett stigma, tänker jag medan jag läser hans minnen från resan.\n\nJag kan se idag hur jag alltid har strävat efter att hitta sammanhang där det var möjligt att dela min upplevelse av att vara judinna med andra, sammanhang där jag kunnat få hjälp att sätta ord på mina erfarenheter. För mig har det varit en livslång process att formulera och omformulera det som jag idag upplever som min judiska tillhörighet. Det känns inte längre som en börda utan som en tillgång. Det finns ingen kluvenhet eller ambivalens längre. Jag är judinna, uppvuxen i Polen och känner mig hemma både i Sverige och i Italien.",
        "modified": "Fri, 08 Oct 2021 18:14:24 GMT",
        "option_labels": [],
        "topic_item": {
          "label": "Din levnadsberättelse",
          "label_i18n": {
            "sv": "Din levnadsberättelse"
          },
          "type": "Textarea",
          "uuid": "d58e5ff5-763f-4b84-8899-6cde6498c6c7"
        },
        "topic_item_type": "dbc74838-ad1e-4ffd-9295-c4e13e7f20c6",
        "uuid": "ccbcdb62-bf51-4ba3-b4e1-11f3676b54d5"
      },
      {
        "created": "Fri, 08 Oct 2021 18:14:24 GMT",
        "display_value": "Oktober 1969",
        "modified": "Fri, 08 Oct 2021 18:14:24 GMT",
        "option_labels": [],
        "topic_item": {
          "label": "Ankomstdatum till Sverige:",
          "label_i18n": {
            "sv": "Ankomstdatum till Sverige:"
          },
          "type": "Textarea",
          "uuid": "ab9f42d8-a2cc-4eb1-928a-8a7ff91747ab"
        },
        "topic_item_type": "dbc74838-ad1e-4ffd-9295-c4e13e7f20c6",
        "uuid": "5e6cb741-f236-42cf-a049-68e0409c49d1"
      },
      {
        "created": "Fri, 08 Oct 2021 18:14:24 GMT",
        "display_value": "Warszawa",
        "modified": "Fri, 08 Oct 2021 18:14:24 GMT",
        "option_labels": [],
        "topic_item": {
          "label": "Tidigare bostadsorter:",
          "label_i18n": {
            "sv": "Tidigare bostadsorter:"
          },
          "type": "Textarea",
          "uuid": "187d0728-3c06-46f4-95c3-43bf8b3c4b91"
        },
        "topic_item_type": "dbc74838-ad1e-4ffd-9295-c4e13e7f20c6",
        "uuid": "e2113cd4-7584-4584-859b-e0315c46b405"
      }
    ]
  },
  {
    "archive_code": "M5/00004",
    "contributor": {
      "birth_year": 1948,
      "display_name": "Jurek Gold",
      "gender": "man",
      "place": "Stockholm",
      "uuid": "484eee3d-509e-47c1-b630-f635a233f311"
    },
    "coordinates": "",
    "created": "Wed, 06 Oct 2021 10:09:46 GMT",
    "license": "CC BY",
    "media": [
      {
        "created": "Wed, 06 Oct 2021 10:06:30 GMT",
        "description": "Jurek Gold levnadsberättelse",
        "dms_id": "013AitcTX9ja",
        "license": "CC BY-NC",
        "mime_type": "application/vnd.openxmlformats-officedocument.wordprocessingml.document",
        "modified": "Wed, 06 Oct 2021 10:06:30 GMT",
        "name": "Levnadsberättelse Jurek Gold.docx",
        "order_by_number": 1,
        "owner": "Jurek Gold",
        "topic_item": {
          "label": "Ladda upp filer",
          "label_i18n": {
            "sv": "Ladda upp filer"
          },
          "type": "Media",
          "uuid": "e58ae7fd-30f9-4443-883a-e91dcd26770a"
        },
        "type": "document",
        "uuid": "20744cd9-cd14-4cb2-a955-55223f733e6f"
      }
    ],
    "modified": "Wed, 06 Oct 2021 10:13:48 GMT",
    "presentation_url": "https://minnen.se/tema/vi/17303",
    "published": true,
    "school_class": {
      "grade": "5",
      "name": "5A"
    },
    "submitted": false,
    "title": "",
    "title_i18n": {
      "sv": ""
    },
    "topic": {
      "name": "Vi, de fördrivna",
      "name_i18n": {
        "sv": "Vi, de fördrivna"
      },
      "uuid": "0f976fb0-b14b-4ef8-8bf9-84f3f07e1736"
    },
    "uuid": "fc23dc65-d33f-4725-bc34-ced5044970fd",
    "values": [
      {
        "created": "Wed, 06 Oct 2021 10:09:46 GMT",
        "display_value": "1. Information \nNamn: Jerzy (Jurek) Gold\nFödelseår: 1948\nKön: Man\nNuvarande Bostadsort: Stockholm\nTidigare bostadsorter: Katowice, Polen\nAnkomstdatum till Sverige: 1969-09-17\n\n2. Din levnadsberättelse\nLivet före den antisemitiska kampanjen och emigrationen\nMina 20 år i Polen, min barndom och ungdomsåren minns jag som en lycklig tid. Min far var civilingenjör och arbetade inom gruvindustrin, mamma hade också universitetsutbildning och arbetade en tid på Polska Radio som språkvetare.\nJag var alltid medveten om min judiska identitet utan att det påverkade mig nämnvärt. Våra seder hemma var polska, språket också (mamma såg till att vi pratade bra polska). Dock hade föräldrarna vissa uttryck som jag så småningom identifierade som jiddisch.\nFöräldrarnas umgängeskrets var blandat, dels fanns rena polska grupper, mest pappas arbetskollegor eller deras fruar som mamma umgicks med, dels judiska vänner. Dessa grupper kunde ibland blandas, vid större fester.\nI min skolklass fanns en del judar, vi umgicks dock i olika grupper utan att tänka på det.\nVid ett enda tillfälle har jag blivit kallad av en klasskompis i grundskolan ”din jude!”. Anledningen var att han var avundsjuk för att jag var på väg hem och han var tvungen att stanna kvar på en icke skolpliktig religionslektion. Det blev bråk, efter några dagar fick han be mig om ursäkt utan att någon av oss två förstod vikten och signifikansen av händelsen, då åtminstone.\nReligionen har inte spelat någon roll, varken under min uppväxttid eller senare. Vi blev uppfostrade hemma som ateister och sådan är jag än idag. Om jag går till synagogan idag, på Yom Kipur eller av en annan anledning, gör jag det endast för traditionens skull.\nDen antisemitiska kampanjen och emigrationen\nUnder sexdagarskriget i juni 1967 var jag på ett militärläger som en del i min militärutbildning under universitetstiden. Vid ett tillfälle fick vi lyssna på en officiell förklaring om vem som är ”good guy” och vem som är ”bad guy” i det kriget. När de beskrev, att det var judar som orsakade och startade kriget, kände jag mig lite illa till mods, men mer var det inte då.\nEfter mars 1968 blev min pappa flyttat från sin position på företaget han arbetade då på och blev placerad ”i ändan av korridoren”.\nMina föräldrar som överlevde kriget i Sovjetunionen kom tillbaka till Polen med förhoppning att det skall gå att leva på ett anständigt sätt i det nya systemet (utan att för den skull blivit kommunister). Troligen därför stannade de i Polen både efter 1948 och 1956, då större delen av polska judar emigrerade.\nDet som hände i mars 1968 och sedan med pappas jobb, gjorde att de började tänka om, framförallt upplevde de att barnen inte hade någon framtid i Polen.\nUnder sommaren och hösten 1968 mognade deras tankar och de, med acceptans från min syster och mig, började undersöka möjligheter för oss, barn att emigrera. Senare återstod endast ett antal praktiska beslut:\n-\tVart ska man åka (vilket land kan tänka sig att ta emot oss)?\n-\tHur ska man fixa alla formalia utan att myndigheterna kallar mig till lumpen (två år)\n-\tSka jag fortsätta mina studier, eller är det onödigt?\n-\tSka min syster avsluta sina studier och betala sedan en stor summa pengar vid utresan (45 000 zloty)?\nJag kommer ihåg att alla dessa praktiska problem kändes mera som ett äventyr, samtidigt vet jag, att vid den tiden drack jag ofta mycket och blev full, när tillfällen fanns, detta förmodligen för att jag kände frustrationen och ledsnaden över beslutet att emigrera\nJag brukade åka skidor i Tatra bergen och segla i de Masuriska sjöarna. Varje gång jag fick för sista gången lämna dessa platser, kändes det mycket svårt, jag upplevde då att man tar ifrån mig de mest älskade ställen.\nVi hade en grupp polska vänner som gjorde mycket för att stödja oss och försöka hålla oss på gott humör. De brukade komma till oss två, tre gånger per vecka, sitta, dricka och prata, visa oss den ljusa framtid som förhoppningsvis väntar oss i Sverige, och framförallt brist på den om vi skulle stanna kvar. Jag är tacksam till de än idag.\nVad gäller den antisemitiska kampanjen, så upplevde jag den som absurd, men å andra sidan fanns det överhuvudtaget inget förtroende för myndigheterna, så varken de eller deras andra påhitt kändes realistiska. \nDet är först betydlig senare, i Sverige, när jag mognade, som jag började förstå vad var det som verkligen hände då, att vi, polska medborgare, födda i Polen, blev helt enkelt utkastade därifrån.\nSå småningom, i september 1969, ett år efter beslutet, kunde min syster och jag sätta oss på tåget från Warszawa till Stockholm.\nInnan dess, när det mesta var ordnat för vår resa, kommer jag ihåg att vi satt en gång tillsammans vid middagen och jag ställde frågan: Och ni, vad ska ni göra?\nPlötsligt ser jag, att mina föräldrar verkar vara ställda. Det här är frågan som de aldrig själva ställde under hela året då barnens utresa stod i centrum. Mamma började stamma: vi, hm, vi bör väl börja packa och komma efter er, eller hur? Efter bekräftelsen från pappa, blev det så bestämd.\nDe kom till Sverige åtta månader senare.\nDen första tiden i Sverige\nDet första intrycket av Sverige fick jag på tåget mellan Malmö och Stockholm, den 17 september 1969. Allt verkade lugnt och fridfullt, vi åkte genom skogar, då och då syntes röda hus med vita knutar, de människor som vi såg promenerade hellre än sprang, det verkade vara en idyll.\nSå småningom kom vi till Stockholm, träffade representanter för mosaiska församlingen på perrongen, fick 50 kronor var av de och skickades med taxi till ett hotell vid Odenplan, där vi stannade i tre dagar.\nEfter besöket på Arbetsförmedlingen fick vi tågbiljetter till Lidköping, där vi stannade på en förläggning i nästan fyra månader.\nHär och då började det nya äventyret: att lära känna det nya landet Sverige. Jag tror, att det äventyret pågår fortfarande, trots att jag har levt här i mer än 50 år.\nJag upplevde mottagande i Sverige mycket positiv, människor både privat och i tjänsten var övervägande vänliga, även butiksbiträden var det, till skillnad från mitt gamla land.\nDet mesta var dock annorlunda, man fick vänja sig vid hur folk fungerade och reagerade, även idag kan jag då och då fundera över vissa reaktioner av mina svenska vänner eller bekanta.\nLivet i Sverige\nÄn idag utgör de polska judarna den största gemenskapskrets som jag ingår i. Jag har också en grupp svenska vänner, vi känner varandra i ca. 37 år. Vi har jobbat på samma arbetsplats, någon gång 1983 har vi börjat träffa och laga middagar tillsammans, nu efter all den tid, känns det som en grupp vänner där matlagning är bara en förevändning för att kunna träffas.\nMitt första jobb i Sverige var att diska på en restaurang i Lidköping, samma restaurang som levererade mat till våran förläggning. Så småningom, i Stockholm, hade jag många sommarjobb. Ofta som chaufför, men även i hamnen eller på löpande bandet på Pripps. På den tiden fanns det många sommarjobb, det var bara att välja och vräka.\n Jag fortsatte min utbildning i Sverige, blev civilingenjör och arbetade i många år först på ASEA/ABB och sedan som konsult åt olika svenska ock utländska bolag. Jag har gift mig (med en polsk judinna), har två barn och fyra barnbarn.\nSå småningom skilde vi oss, min fru och jag, jag har en ny partner – också en polsk judinna.\nBåda mina barn har gift sig med svenskor/svenskar, mina barnbarn känner sig både svenska och judiska.\nTrots det vänliga mottagande i Sverige kände jag alltid att jag var annorlunda än svenskar. Vi var svartskallar, vi pratade inte perfekt svenska, våra gester och beteende var annorlunda än majoritetens. Idag, drygt 50 år efter att vi kom hit, och med stora invandrargrupper från betydligt mera exotiska platser, har vi ”avancerat” i invandrarhierarkin och blivit betydligt bättre accepterade i samhället. \nMina svenska erfarenheter av antisemitismen är mest indirekta, jag läser och ser på TV om det som händer i Malmö eller någon annanstans. Men även direkt – om jag skall komma till synagogan på Yom Kipur eller hämta barnbarnen på Bajit måste jag passera otaliga kontroller och då kommer förstås tanken varför? Varför kan det inta vara enkelt och problemfritt att vara jude i Sverige?\nMitt förhållningssätt till Polen…\nJag har lämnat i Polen två grupper av vänner, dels de jag gick i gymnasiet med och dels en grupp vänner från universitetet, mest de vi brukade vandra i fjällen tillsammans med. Jag hade bara sporadisk kontakt med de under de första 20 – 30 åren i Sverige, men sedan, när de började organisera klass- eller gruppmöten, brukade jag komma till Polen, för att träffa alla gamla vänner. Med en del av de har kontakterna blivit så pass nära att vi besöker varandra i polska bergen eller i Stockholm. Dock varar mina resor till Polen sällan längre än en vecka, ofta är det bara ett förlängt veckoslut.\nNär jag under mina tågresor i Polen ser en ritning på muren av en Davidsstjärna hängande i en galge, då vet jag, att det är inte är ett land för mig, helt oberoende av hur trevligt jag hade tillbringat tid med mina vänner.\nSamtidigt är mitt första språk polska, min kultur kommer också därifrån – jag brukar säga att min Nalle Puh pratar polska. Jag läser gärna bra polsk litteratur, Olga Tokarczuk var min favorit under de senaste 20 åren.\nJag är sedan ca. 40 år tillbaka medlem i den judiska församlingen i Stockholm, mest för att bekräfta min judiska identitet för mig själv. Mitt medlemskap är mycket passiv. Jag läse dock gärna Judisk krönika – jag tycker att det är en mycket bra tidskrift.\nNär barnen var små bodde vi i en förort, det fanns då ingen praktisk möjlighet att skicka barn till den judiska skolan i centrala Stockholm.\nJag har dock skickat barnen varje sommar till det judiska kollot i Glämsta på Väddö, de har fått många vänner där.\nUnder andra tider än i år med corona, brukar jag bjuda båda barnfamiljer för att fira tillsammans Rosh Hashana, Hanukkah eller Pesach. Jag försöker då laga traditionsenlig mat men det religiösa inslaget brukar begränsa sig till en enkel bön.\nEn banal händelse ca 8 – 10 år efter att ha kommit till Sverige, har triggat mina tankar om min identitet.\nEn höstkväll väntade jag på bussen vid en hållplats i stan. Vid hållplatsen stod en äldre dam, jag sa ”hej” till henne. Hon tittade på mig och frågade sedan varifrån jag kommer.\nEfteråt gick jag och funderade: om jag under åtta år i Sverige inte har klarat att lära mig att uttala korrekt ett enkelt ”hej”, då har jag ingen chans att lära mig språket korrekt och bli ”svensk”.\nOk, tänkte jag, jag är inte längre polack (det kunde jag läsa om i min polska resedokumentet), jag kommer aldrig att bli svensk, så vem är jag? Världsmedborgare? Nej, det låter alltför flummigt. Vad återstår? Ok, jude med rötter från Polen som lever i Sverige. Och så definierar jag mig sen dess.\nHur ser mitt liv ut idag? Bra, anser jag, om vi bortser från corona. Jag är pensionerad, lever i ett särboförhållande. Vi har en stor vänkrets, många möten, teater- och konsertbesök, vandringar i bergen på somrarna, skidåkning på vintrarna. Min särbo brukar vara mera bekymrad över alla tecken på växande antisemitism, vi brukar diskutera det livligt, kommer sällan fram till en gemensam ståndpunkt men fortsätter att diskutera ändå.\nTankar om framtiden\nMina barn är i mycket stor grad medvetna om vårt förflutna i Polen, i mitt tycke frågar de kanske för lite om detaljer ur våra liv i Polen men jag förstår de, delvis åtminstone. De är upptagna av sina liv, arbete, barn, familj, de har inte tid att tänka på det. Hoppas att jag blir närvarande, både kroppsligt och intellektuellt när de mognar till att vilja fråga mig.\nFör mina barnbarn blir nog mitt förflutna snarare ett kuriosum, jag hoppas dock att de behåller sin judiska identitet livet ut och förmedlar den vidare till nästa generationer.",
        "modified": "Wed, 06 Oct 2021 10:09:46 GMT",
        "option_labels": [],
        "topic_item": {
          "label": "Din levnadsberättelse",
          "label_i18n": {
            "sv": "Din levnadsberättelse"
          },
          "type": "Textarea",
          "uuid": "d58e5ff5-763f-4b84-8899-6cde6498c6c7"
        },
        "topic_item_type": "dbc74838-ad1e-4ffd-9295-c4e13e7f20c6",
        "uuid": "cc2cd8fa-9239-4ce3-90bf-9e93c264d3ac"
      },
      {
        "created": "Wed, 06 Oct 2021 10:09:46 GMT",
        "display_value": "1969-09-17",
        "modified": "Wed, 06 Oct 2021 10:09:46 GMT",
        "option_labels": [],
        "topic_item": {
          "label": "Ankomstdatum till Sverige:",
          "label_i18n": {
            "sv": "Ankomstdatum till Sverige:"
          },
          "type": "Textarea",
          "uuid": "ab9f42d8-a2cc-4eb1-928a-8a7ff91747ab"
        },
        "topic_item_type": "dbc74838-ad1e-4ffd-9295-c4e13e7f20c6",
        "uuid": "d52ef6e5-2047-4393-b7c7-74d1cdabce09"
      },
      {
        "created": "Wed, 06 Oct 2021 10:09:46 GMT",
        "display_value": "Katowice, Polen",
        "modified": "Wed, 06 Oct 2021 10:09:46 GMT",
        "option_labels": [],
        "topic_item": {
          "label": "Tidigare bostadsorter:",
          "label_i18n": {
            "sv": "Tidigare bostadsorter:"
          },
          "type": "Textarea",
          "uuid": "187d0728-3c06-46f4-95c3-43bf8b3c4b91"
        },
        "topic_item_type": "dbc74838-ad1e-4ffd-9295-c4e13e7f20c6",
        "uuid": "f2f5baac-b94b-4427-ba7c-daa3c5ae1218"
      }
    ]
  },
  {
    "archive_code": "M5/00008",
    "contributor": {
      "display_name": "Regina Feierberg"
    },
    "created": "Wed, 20 Oct 2021 20:47:25 GMT",
    "license": "CC BY",
    "modified": "Wed, 20 Oct 2021 20:47:25 GMT",
    "presentation_url": "https://minnen.se/tema/vi/17371",
    "published": true,
    "school_class": {
      "grade": "5",
      "name": "5A"
    },
    "submitted": false,
    "topic": {
      "name": "Vi, de fördrivna",
      "name_i18n": {
        "sv": "Vi, de fördrivna"
      },
      "uuid": "0f976fb0-b14b-4ef8-8bf9-84f3f07e1736"
    },
    "uuid": "36b32a79-fed0-4cc1-a8c0-4cd6a7d5323f",
    "values": [
      {
        "created": "Wed, 20 Oct 2021 20:47:25 GMT",
        "display_value": "Jag heter  Regina Feierberg är född 1946 i Zdunska Wola som enda barnet till Chaja och Ajzyk Celnik, bägge överlevande från getton i Lodz och Warszawa samt koncentrationsläger  Ravensbruck och Auschwitz. \n\nJag växte upp med stark judisk identitet, dvs ett liv hemma och ett annat liv utanför.\n\nMina föräldrar pratade jiddisch med varandra och med sina vänner, ofta om upplevelser under kriget. \n\nSom barn var jag rädd för tyska soldater .\n\nDet viktigaste var att studera. \"Det som  man har i huvudet har man alltid med sig\"\n\nJag växte upp i Zdunska  Wola ( ca 40000 invånare) där det efter 1956 fanns 5 judiska familjer.\nDet hände ofta att någon skrek på gatan att  jag borde åka till Palestina  och i grundskolan när man avhandlade Hitler  eller Jesus tittade klassen på mig.\n\n1964 började jag läsa medicin i Lodz så 1969 var jag klar med 5 av 6 års studier. \n\nSedan 6-dagars kriget kändes det som att det fanns mindre och mindre luft att andas med  pga den antijudiska propagandan i media. Man undvek att lyssna på nyheter eller läsa tidningar, där det oftast meddelades om hur många stadsfiender/ sionister sparkades från jobb eller universitet. \n\nSommaren 1968 arbetade jag på ett barnkollo som läkare. Kunde inte förstå  att nästan  ingen av personalen pratade med mig. Det visade sig sedan att chefen beordrade  detta eftersom jag var judinna. Jag förstod hur mitt framtida arbetsliv skulle se ut .\n\nSommaren1969 ansökte vi (min mamma,min dåvarande make och jag) om utresetillstånd \noch en 4/11 anlände vi till Ystad som statslösa, med några resväskor och tentamensböcker.\n\nEfter en övernattning i anexet till  Hotellet Saltsjöbad placerades vi på flyktingförläggning i Sölvesborg ďär vi efter ca 3 dagar började läsa svenska. Undervisningen i svenska bestod av 4 nivåer . Våra lärare hade material till 2 nivåer, så på våren hände inte något mer. \nAv denna anledning åkte vi (mot ledningens vilja) till  Malmös Judiska församling som hjälpte till att skaffa lägenhet , sedan till Kursverksamhet i Lund  där vi fick plats för fortsätta studier samt hjälp  att skaffa studielån.\n\nUnder  sommaren fick vi  komplettera engelska för betyg på gymnasienivå  samt kurs i \"medicinal svenska\".\n\nPå hösten när att detta varit avklarat visade sig att det var i stort sätt omöjligt att fortsätta läsa medicin pga platsbrist. \n\nJag fick reda på vem som varit ansvarig för antagning på Socialstyrelsen så jag begav mig till Karolinska sjukhuset och lyckades träffa den ansvarige professorn som berättade att det var studentföreningar som var oroliga att undervisningen skulle bli lidande om man placerade 28 studenter på 6 universitet!\nDock den3/1 1971  blev vi uppringda av  Socialstyrelsen om att min make och jag skulle börja dagen efter  i Umeå!\n\nJag blev klar med studierna 1972 och fick svensk läkarlegitimation 1974.\nSedan blev jag specialist i barn och ungdomsmedicin och därefter i allmänmedicin. \nSlutade arbeta 2020 vid 74 års åldern. \n\n1972 föddes vår dotter  Isabella som har gått ut Molekulär bioteknik på KTH i Uppsala där hon också disputerade. Isabella har arbetat efter det på Astra Zeneca och  sedan 6 år bor hon med familjen (Marcus och deras 3 barn) i USA  och fortsätter med forskning. \n1976 föddes Artur  som efter studenten åkte till USA där han skaffade sig MBA examen. Redan på första terminen träffade han sin  hustru Patty och med de  bor utanför  Chicago tillsammans med sin lilla dotter  Liv Hannah.\n\nÄr väldigt tacksam Sverige som har gett oss möjlighet till ett rikt liv i frihet.",
        "modified": "Wed, 20 Oct 2021 20:47:25 GMT",
        "option_labels": [],
        "topic_item": {
          "label": "Din levnadsberättelse",
          "label_i18n": {
            "sv": "Din levnadsberättelse"
          },
          "type": "Textarea",
          "uuid": "d58e5ff5-763f-4b84-8899-6cde6498c6c7"
        },
        "topic_item_type": "dbc74838-ad1e-4ffd-9295-c4e13e7f20c6",
        "uuid": "d5c02f96-7187-46f9-b293-db357ca90ea9"
      },
      {
        "created": "Wed, 20 Oct 2021 20:47:25 GMT",
        "display_value": "4/11 1969",
        "modified": "Wed, 20 Oct 2021 20:47:25 GMT",
        "option_labels": [],
        "topic_item": {
          "label": "Ankomstdatum till Sverige:",
          "label_i18n": {
            "sv": "Ankomstdatum till Sverige:"
          },
          "type": "Textarea",
          "uuid": "ab9f42d8-a2cc-4eb1-928a-8a7ff91747ab"
        },
        "topic_item_type": "dbc74838-ad1e-4ffd-9295-c4e13e7f20c6",
        "uuid": "4c75a28c-66bf-4521-944c-522a964679f3"
      },
      {
        "created": "Wed, 20 Oct 2021 20:47:25 GMT",
        "display_value": "Zdunska Wola, Lodz",
        "modified": "Wed, 20 Oct 2021 20:47:25 GMT",
        "option_labels": [],
        "topic_item": {
          "label": "Tidigare bostadsorter:",
          "label_i18n": {
            "sv": "Tidigare bostadsorter:"
          },
          "type": "Textarea",
          "uuid": "187d0728-3c06-46f4-95c3-43bf8b3c4b91"
        },
        "topic_item_type": "dbc74838-ad1e-4ffd-9295-c4e13e7f20c6",
        "uuid": "f9275595-ce41-4499-b68f-8ad451914fdb"
      }
    ]
  },
  {
    "archive_code": "M5/00014",
    "contributor": {
      "birth_year": 1956,
      "display_name": "Stefan Zylberstein",
      "gender": "man",
      "place": "Zabkowice",
      "uuid": "33a4a582-bf3b-48d2-a526-a6fe3718f9b8"
    },
    "coordinates": "",
    "created": "Wed, 21 Sep 2022 09:51:10 GMT",
    "license": "CC BY",
    "media": [
      {
        "created": "Wed, 21 Sep 2022 09:49:33 GMT",
        "dms_id": "019EBskEVUHK8",
        "license": "CC BY-NC",
        "mime_type": "application/vnd.openxmlformats-officedocument.wordprocessingml.document",
        "modified": "Wed, 21 Sep 2022 09:49:33 GMT",
        "name": "Stefan Zylberstein levnadsberättelse.docx",
        "order_by_number": 1,
        "owner": "Stefan Zylberstein",
        "topic_item": {
          "label": "Ladda upp filer",
          "label_i18n": {
            "sv": "Ladda upp filer"
          },
          "type": "Media",
          "uuid": "e58ae7fd-30f9-4443-883a-e91dcd26770a"
        },
        "type": "document",
        "uuid": "991a282a-30ee-4074-88fd-3540cd8c8d70"
      }
    ],
    "modified": "Wed, 21 Sep 2022 09:54:44 GMT",
    "presentation_url": "https://minnen.se/tema/vi/19866",
    "published": true,
    "school_class": {
      "grade": "5",
      "name": "5A"
    },
    "submitted": false,
    "title": "",
    "title_i18n": {
      "sv": ""
    },
    "topic": {
      "name": "Vi, de fördrivna",
      "name_i18n": {
        "sv": "Vi, de fördrivna"
      },
      "uuid": "0f976fb0-b14b-4ef8-8bf9-84f3f07e1736"
    },
    "uuid": "256f91b7-00d2-48e5-89b8-db0755bf9dc2",
    "values": [
      {
        "created": "Wed, 21 Sep 2022 09:54:44 GMT",
        "display_value": "Mitt liv i Polen och i Sverige.             Av  Stefan Zylberstein         februari / september 2022\n                                                                                       Lidköping / Järpås\nFödd i Zabkowice Slaskie i Polen, dec 1956. Ankom tillsammans med familjen som statslös flykting till Sverige, september 1969. Ungdomsåren i Göteborg. Sedan 1995 i Lidköping, numera boende i Järpås i Lidköpings kommun…\nVem man är beror i mångt och mycket på, och av, ens bakgrund.  Av ens föräldrar.\nSå innan jag berättar om mitt liv, först i Polen sedan i Sverige, så kommer jag att berätta mycket  om mina föräldrars levnad.  Först min far, sedan min mor.\nAtt observera att Martin Englund, ledaren för minnesprojektet, håller också på med forskning om antisemitismen i Sverige. Och har bett oss vittnen att skriva lite extra utförligt om detta fenomen i våra erfarenheter.\n\nFadern  Leon Hersz Markus Zylberstein. Han föddes 1916 och levde fram till 2002.\n.\n\nHan föddes i Polen, i Warszawa, i en judisk icke religiös familj.  Föräldrarna Borys / Bersz och Natalia, född Asman. Hans farföräldrar var religiösa, men inte hans fader. Lite av familjens svarta får?  En förfader hade varit kassör i en av Warszawas stora judiska församlingar En annan var ingenjör(!) och var med om att bygga Kierbedzia-bron.  Mamman var inte heller religiös, men höll ett traditionellt inspirerat kök. Modersmålet var jiddish,  men min far var  aktivt tvåspråkig, han kunde polska flytande och utan judisk accent (ALLA polska judar kunde polska, men  många av den tidens polska judar hade en mer eller mindre hörbar judisk accent).\nFöräldrarna tycks ha separerat ganska snart efter lillebrodern Mojsesz (Mose) födelse 1920. Det är inte ofta Leon omnämner sin far som delaktig i familjens liv.  Under några år försökte fadern emigrera till Brasilien, men livet blev inte bättre där, så pappan Bersz återvände.\nLeon och lillebror levde tillsammans med sin ensamstående mamma.  De tycks ha flyttat mellan  Warszawa och Lodz i ett par olika omgångar. Och de tycks ha bott mest i Lodz.\nLodz var en stad med mycket textilindustrier, stora och små.  Många av dem ägdes av judar, och många judar arbetade där. Lillebrodern Mojsesz utbildade sig fö i en fackskola med inriktning mot textilindustrin.\nBefolkningsmässigt beboddes staden av tre ungefär lika stora befolkningsgrupper: Polacker, judar, tyskar. Samt även mindre minoriteter fanns där.  Som far minns det, de alla sammanlevde fint tillsammans. Och sålunda, far hade många kompisar och vänner i alla de befolkningsgrupperna.\nFar gick i olika skolor, både helt polska och judiska skolor. Detta delvis eftersom de flyttade flera gånger mellan Warszawa och Lodz och mellan olika adresser.  Det blev  till slut rent av även en motsvarighet till realskolan ”lilla mogenhetsexamen”. Inte så vanligt på den tiden. Så han fick en bättre utbildning än många andra på den tiden. På det sättet kunde han lära sig rätt mycket språk: en ganska bra tyska, han har luktat på franska, latin och givetvis,   hebreiska.  Polska och jiddish ingick förstås också. Mamma var även aktivt ryskspråkig, så han kunde även lite ryska.  Vilket visade sig vara väldigt nyttigt längre fram… Han nämner ibland även andra skolämnen.  Som t.ex. materiallära…\nMamman livnärde sig bla som sömmerska.  Jag gissar att även fadern bidrog ibland, för även om de var fattiga tycks de inte ha lidit direkt nöd.  Även Leon hjälpte till med familjens försörjning så gott han kunde redan som mycket ung i nedersta tonåren.  Han gick t.ex. ofta till järnvägsstationen i närheten och åtog sig att bära väskor åt passagerarna..   Och så fick han dricks av de flesta. 50 groszy var vanligt, men många gav en hel zloty, ja det kunde hända att han fick 5 zloty… 5 zloty var pengar på den tiden när vardagsprodukter och baslivsmedel var billiga.\nHan berättar om ett fik, där man kunde köpa korv å bröd för 50 groszy.  Hett vatten och senap var gratis, man kunde lägga i lite socker som stod framme, och man kunde få ett par skivor bröd på köpet…  Så han kunde äta sig hyfsat mätt för 50 groszy…  Resten av de ihoptjänade pengarna fick mamma, förstås.\n\nDet var viktigt att ha ögonen och öronen öppna, för att ta tillvara alla chanser och möjligheter, och lära sig.  Detta var hans motto:  Observera noga.  Dra slutsatser och lär dig!\n\nFar hade ett litet fysiskt handikapp.  Han hade skolios. En mindre, men uttalad ryggradskrökning, en s.k. puckelrygg (den blev större med åldern).  Den medförde att han var ganska kortväxt.  Den påverkade dock inte hans dagliga liv. Han lät sig aldrig nedslås av detta, eller låtsas om att det var ett problem.  Han kunde leka och idrotta med sina jämnåriga kompisar. Vara med på vilda lekar som barn, och delta i fritidsaktiviteter och idrottsaktiviteter som tonåring… Och arbeta tungt fysiskt vid behov.   Men detta medförde att han hamnade i reserven när det var dags för mönstring.  Han blev aldrig krigsplacerad utan placerades bland reservisterna.  Däremot var han med i civilförsvaret; ”Ligan för gas- och luftförsvaret” och deltog i deras fredstida övningar. Och när mobiliseringen och sedan kriget kom, var han med i lokalförsvaret och bevakade nyckelpunkter mot eventuellt sabotage (vilket förekom! Tyskarna hade på sina ställen en livaktig femtekolonn). Senare deltog han i försöket att sätta landsstormen på krigsfot.\n\nEn dag när han var nästan klar med skolgången och det var dags att fundera på framtiden  gick han gatan fram. Plötsligt lade han märke  till en mycket intressant skylt.  Det var en stiftelse (ORT?) som gratis testade ungdomar för vilka anlag de hade, och gav dem rekommendationer för lämpligt yrke. (Det gällde i första hand praktiska utbildningar för mindre bemedlade), och vid behov, hjälpte dem att komma in på denna utbildning.\nLeon gick upp. Presenterade sig, de tog emot honom.  Intervjuade, genomförde tester.  Det tog två hela dagar, så han fick måltidskuponger utav dem.   Och deras rekommendation blev, att han skulle utbilda sig till tandtekniker.\nNär Leon och föräldrarna gav sitt samtycke, hjälpte de Leon att hitta en lämplig mäster, en tandtekniker med egen verkstad, som han skulle gå i lära hos under tre år.  De hjälpte till att betala årsavgiften.\nNu hade ju Leon som livsfilosofi att iaktta, observera noga, dra slutsatser och lära sig.  Och det gjorde han.  På dagarna assisterade han sin mäster, och observerade noga vad och hur mäster gjorde de olika arbetsmomenten. Han  skickades  nästan dagligen till de olika tandläkarna för att hämta tandavtrycken, respektive leverera färdiga proteser.   En fördel med det var att han fick ofta dricks av tandläkarna.   Ytterligare en fördel var att ibland kunde han observera hur tandläkarna jobbade i munnen.  På senkvällarna passade han på att träna extra med överblivet material.  Ibland fick han rent av förtroendet att göra patientarbeten på riktigt om det var mycket att göra.   Eller tvärtom, om det var lugnt. Så efter 2 år ansåg sig far fullärd.  Han ville inte slösa tid på det tredje året. Året då han skulle ju vara som allra nyttigast för mäster…  Så han stack!  Mäster efter honom, bad honom komma tillbaka, ja erbjöd sig att ge honom en lön. Ingen marknadsmässig tandteknikerlön men iaf en bra lön för en lärling.   Men far har bestämt sig…  Han sa nej, och mäster (schysst nog) accepterade nejet.\nSå byggde far upp en egen liten verkstad.  Började få beställningar från tandläkarna.  Han började rent av kunna ta emot egna patienter. Tog själv avtrycken i munnen, etc.  Då ökade givetvis hans inkomst.\nEn minnesvärd kväll kom springandes grannen som ägde en telefon, med besked:  En av tandläkarna  ringde in och bad far om omedelbar hjälp.  Ta taxi, jag betalar och kom genast!  Sagt och gjort. Det visade sig att tandläkaren skulle ta ett gipsavtryck av patientens gommar och tänder. Och det bar sig inte bättre åt än att gipset hann stelna innan han var färdig.  Gipspaketet satt alltså kvar i patientens mun, och patienten satt där skräckslagen i tandläkarfåtöljen, försökte andas, och fick vänta på hjälp…  Far kom, och med förenade krafter lyckades de såga isär gipset, och lyckade också med att det inte kom några partiklar ner i lungorna….\nDet gick alltså bra för honom i yrket. Både privatpatienterna och tandläkarna han servade var nöjda.\nHan kunde köpa på avbetalning en ny symaskin åt mor, som var sömmerska.  Han skaffade sig en mera ordentlig utrustning…\nMen just när avbetalningarna var slutbebetalda då kom Kriget…(dvs Hitlers anfall mot Polen 1 september 1939).   Då var far 23 år.\n\nPolitik.  Under senare delen av 30 talet fick Polen allt mera högerinriktade nationalistiska regeringar, efter den relativt vidsynte diktatorn marskalk Pilsudskis död 1935.  Halvfascistiskt statsskick var f.ö. vanligt i nästan hela Europa.  Så detta gav en extra skjuts även till oppositionella vänstervindar.\nMen även antisemitismen växte fram. Pilsudski var för mångkultur. När Pilsudski dog, fick judarna (och ukrainarna och vitryssarna) ett svårare läge.  Pogromer och mord var ovanliga, men trakasserier och misshandel  av olika slag förekom ofta.   Man förbjöd även för judar fritt inträde till universitet.  Som bäst fick de komma in i proportion till antalet judar i Polen.  Problemet var, att det var mycket vanligt att judiska ungdomar gärna ville utbilda sig och läsa på universitetet, medan flertalet polska ungdomar inte gjorde det.  Så tex, det fanns en mycket stor polsk landsbygdsbefolkning. Och som bekant, ungdomar från landsbygden, liksom arbetarklassungdomar, sällan vill läsa på universitetet.  Vill de läsa och utbilda sig så tar de oftast praktiska och relativt korta utbildningar, typ till ingenjör eller agronom eller sjuksköterska eller lärare. Ungefär samma med arbetarbarn.  Så i praktiken, judar fick tillgång till högst 10% av totala antalet platser, medan den ganska lilla gruppen av barn till polska intellektuella och medelklass,  kanske 20% av befolkningen, fick tillgång till kanske 70%.   20% tillföll låt oss anta, till de enstaka bond-och arbetarbarnen som gjorde klassresa.  Samt barn till minoriteter, som tex georgier och armenier och ukrainare... Tyska ungdomar lär ofta ha läst på högskolorna i Tyskland. Dvs de tyska ungdomar som inte ville läsa på polska universitet.\n     Vidare.  De polska nationalistiska studentföreningarna införde som ett inofficiellt men  faktiskt krav, att de judiska studenterna under föreläsningarna fick sätta sig bara på vissa bestämda ”judiska” säten. Men de judiska studenterna vägrade att finna sig i den diskrimineringen.  Med påföljden att de fick stå upp under hela föreläsningen. Professorerna var irriterade, men reagerade inte kraftfullt på missförhållandet som de judiska studenterna fick utstå.\n\nDet förekom ofta, berättar far, att kampgrupper av polska högernationalistiska ungdomar gav sig på judar, speciellt judiska demonstrationer (organiserade kanske av Bund, en mycket stor judisk socialdemokratisk organisation),  men även enskilda förbipasserande judar kunde få stryk med batonger och knogjärn.  Polisen brukade bara titta på, de ingrep sällan eller aldrig mot dessa bråkmakare.\nDet judiska svaret blev  att organisera sig till självförsvar och ha egna skyddsgrupper som åtföljde demonstrationer.  Sedan hade de ett specialvapen.  Varje sådan skyddsgrupp hade med sig judiska  flyttgubbar.”tragarze”.  Dessa hade  bärselar med sig, och kunde ”slå fruktansvärt med dem”.  När två sådana kampgrupper möttes, och högernationalisterna såg att judarna hade en sådan judisk flyttgubbe med sig, flydde de genast…\nDet fanns många politiska grupperingar, och många vänstergrupper.  Polska kommunister, de var förbjudna och avslöjade medlemmar fick fängelse eller rent av koncentrationsläger (tex Bereza Kartuska). (Moskva var iofs misstänksam  mot dem - antagligen för att de inte var lydiga knähundar åt Moskva och Komintern -  och med tiden mördade Moskva flera av ledarna samt förklarade det polska kommunistpartiet som upplöst).  Det fanns också flera polska socialistiska partier. Det stora judiska socialistpartiet (närmast socialdemokratiskt) Bund.  Sionister var i allmänhet vänster så de hade ett eget socialistiskt parti, liksom deras scoutorganisation Hashomer HaZair.  Det fanns givetvis även andra judiska organisationer, både religiösa och politiska. Far trodde på Polen och på att judar kunde leva i Polen som fullvärdiga medborgare.  Vare sig de var assimilerade (”polacker med judiskt ursprung”) eller fortfarande bekände sig till den judiska tron och gemenskapen (”polska judar”) och faktiskt även ”judar polska medborgare”.  Så han engagerade sig i sådana polska partier som stödde dylika tankegångar.  Även om han hade många vänner också i de andra nämnda grupperingarna.\nSå han engagerade sig mycket i fackföreningsrörelsen,  och organiserade tandtekniker och tandteknikerlärlingar, och politiskt var med i både kommunistpartiet men också med i Socialistpartiet.  Tanken var att OM han blev haffad kanske under en demonstration, så kunde han alltid visa upp sin legitimation i Socialistpartiet…  Det var ett bra knep.\n\nSå kom mobilisation 1939 och därefter, Kriget.  Far var till att börja med i lokalförsvaret,  ”ligan för luft-och antigasförsvar”.  Han var med  och bevakade olika installationer och patrullerade, på vakt mot sabotörer, samt senare, också mot ev bomb- och gasangrepp. Efter ett par krigsdagar var det en ansvarig general som i ett radiotal beordrade alla vapenföra män att ge sig iväg österut.  Där de skulle beväpnas och utrustas i något av mobiliseringsförråden, och sedan förena sig med armén och strida….  Mamma sydde på någon timme var sin enkel ryggsäck åt Leon och brodern Moses, och så gick de ut på landsvägarna.  Tillsammans med många flyktingar  samt andra reservister… Det var trångt, det var jobbigt, det vart hungrigt. Fötterna värkte.  Och tyska flygplan bombade och besköt  flyktingkolonner och även enstaka människor ute på fälten mer är en gång…  Många blev dödade eller skadade…  Men mobiliseringsförråden blev ju också bombade, så hela marschen var förgäves.  De lyckades dock oskadda komma tillbaka hem.\nOch då var tyskarna redan strax utanför  Lodz.  De tog staden utan någon strid.  Tyskarna ville inte heller beskjuta eller storma staden, det bodde ju väldigt många etniska tyskar där. Man sköt bara lysgranater i stora bågar över staden. Berättar far.   För att skrämmas?  Eller besköt man någon försvarsanläggning på andra sidan staden??\n\nSå kom tyskarna in i Lodz.  Ockupationen var ganska fredlig de första dagarna.  Men man märkte att det blev en hårdare ton allt eftersom, och framför allt, hårdare mot judar.\nJudar blev tillsagda att gå av trottoaren om det gick en tysk på trottoaren.  En gång hände far en småunderlig sak.  Han går på en tom trottoar, så är han på väg att möta en tysk officer. Far går ner i rännstenen som anbefallt är.  Officeren stannar till, vinkar far mot sig med pekfingret, och talar lågmält på tyska:  Jag förstår att du måste gå ur vägen för en tysk, sådan är ordern.  Men jag vill att du skall veta att inte alla vi tyskar är likadana.  Varpå han nickade till far och gick vidare.\nDet förekom också att judar samlades ihop under vapenhot, togs undan med hugg och slag till tvångsarbete; kanske lasta av några vagnar med kol,  kanske rensa ett nedrasat hus.  På kvällen brukade de dock bli släppta.  Genomtrötta, jättehungriga, med en hel del rodnader och blåmärken – men Gud ske lov, levande och fria.\nFar började ana att det blev allt mera hotfullt, både för honom som jude, och för honom som vänsterman…\nOch så hände katastrofen:  Gestapo kom efter honom!  Han togs in i deras byggnad.  Uppenbarligen hade de inte ännu några handfasta bevis, blott vaga misstankar, typ att han varit synlig på demonstrationer. Eller med på en allmän lista på vänsterfolk.   För de skrek mest och örfilarna och sparkarna var ganska pliktskyldiga.\nMen det löste sig!  Far har berättat att mamma genast samlade ihop det lilla guldet de hade hemma, typ vigselringar och det tandguld de hade hemma i verkstaden.  Och gick till fars goda tyska vänner (han hade ju vänner både bland polacker, judar och tyskar).  Och de tyska vännerna ordnade upp saken.  Några av dem iklädda hitlerjugenduniformer(!) väntade ut momentet när far eskorterad av en skulle förflyttas tillbaka till fängelset, ifrån där förhöret hölls.   De omringade vakten, och övertygade dem att de hade uppdrag att ta över eskorten….\nUngefär så berättade far.  Mina kommentarer:  Jag hade intryck att mamma tog guldet för att betala för dessa vänners hjälp. Men nu tror jag snarare, att guldet användes för mutor hos Gestapo. Exakt vem och hur – någon funktionär? Och eller vakterna ifråga?  Hur som, jag tror att Gestapo  blev mutade att se åt annat håll, och överlämnandet var då mer eller mindre arrangerat i förväg. Och att dessa tyska vänner (och deras vänner) antagligen ställde upp gratis med sin ovärderliga hjälp. Men givetvis berättade de inga exakta detaljer för far; för att inte riskera att fakta pressades ur honom om han blev fast igen.\nMen NU visste far att det brann under fötterna.  Han måste iväg med det snaraste, nu när han visste att Gestapo var honom på spåren. OCH att tumskruvarna kring judarna drogs allt hårdare.\nSovjet erbjöd den bästa möjligheten: Sovjet tog ogärna emot flyktingar, speciellt som Sovjet hade vänskapspakt med Tyskland, men gränsen som sådan var inte helt avspärrad, och det fanns lokala flyktingsmugglare…\n\nSå familjen tog beslutet.  Far och hans lillebror skulle ta sig över till Sovjet.  Och om allt gick bra, så med lite tur kunde de kanske få mamma med så småningom genom inbjudan därifrån?  Sovjet var ju i fred med Tyskland vid den här tiden.\nSå ryggsäckarna från mobiliseringen åkte fram igen.  Far och brodern gick till stationen för att söka upp ett tåg som gick österut.  Det fanns ingen tydlig skyltning.  Så far hittade en järnvägare (dvs en tysk) som verkade ha ett mänskligt ansikte.  Gick fram till honom och frågade honom på sin bästa skoltyska varifrån gick tåget österut (far uppgav väl namnet på en stad nära gränsen).  Tysken tittade på far en stund,  nickade åt sidan mot ett tåg.  Där, det tåget går om en timme.  Försök hitta plats där…    Ytterligare en anständig tysk.\n\nSå åkte de med tåget.  Under natten stannar tåget mitt på ett fält.  Argsinta tyska röster och skrik hörs!  Det är visitation och dokumentkontroll.  Tyskarna är ute efter flyktingar!\nAlla med oklara papper snabbt ut genom fönstren på den motsatta sidan, och iväg i vild språngmarsch tvärsöver fälten så fort benen bär!   Ett våldsamt skjutande bakom dem…  Flera faller ner.  Även brodern blev träffad.  Som tur är, i benet, så med fars hjälp klarar han av att linka vidare, proppfylld med adrenalin som han ju var… Vidare tur är, att det visar sig att skottskadan inte är så allvarlig.  Efter bandagering klarar brodern att fortsätta stödd på en käpp…\nTill slut kommer de fram till gränszonen. De hittar guider som mot betalning åtar sig att hjälpa med övergången över gränsfloden. [Bug? San?]  En grupp flyktingar samlas och går mitt i natten med sina flyktingsmugglare.  Men så ser de efter sig några som förföljer dom… Skräck!   Efter en stund klarnar det: det är en annan grupp flyktingar, men som inte har råd att betala en guide, så de hänger på vår grupp….  Surt, men de är i alla fall inte farliga…  Så kommer smugglarna till floden, och säger:   Här är inte så djupt, det går att vada över just här med huvudet över vattenytan.  Vi följer inte med er, för oss är det för farligt.  Kan bli dödsstraff för oss om ryska vakter tar oss.  Försök att inte bli tagna av gränsvakterna i själva gränszonen; för då blir ni direkt skickade tillbaka till tyskarna.  Men klarar ni av att komma in i staden, kan ni lugnt anmäla är som flyktingar.  Ni blir förhörda och så, men ni får stanna.   Ni kan inte ta några tunga saker med er, sakerna blir bara våta och vill det sig illa kan ni drunkna.  Bäst är att ni lämnar allt tungt här med oss. Så förvarar vi dem åt er.  [Detta  var i och för sig antagligen sant, men också ett fräckt sätt att bestjäla dem.  Hade guiderna sagt till i förväg att de inte kunde ha några tunga väskor med sig, så kunde de kanske växlat väskorna mot något lättburet i byn före gränsövergången. Eller använt just väskorna med innehåll som betalning…]\nOch så gick de över gränsfloden… Tufft men det gick.  På andra sidan fick de fortsätta att smyga för att undvika de sovjetiska gränsvakterna.  Det lyckades de flesta i gruppen med…  De kom in i staden. Anmälde sig, förhördes.  Far insåg intuitivt att han INTE fick berätta att han var kommunist – det polska kommunistpartiet sågs ju med ogillande av Sovjet…  Så han berättade bara att han var aktiv i fackföreningen, och hade allmänna sympatier för vänstern och för Sovjet…  Så när det var dags att fly, kändes flykten till Sovjet helt naturlig….  Han var djupt tacksam till Sovjetstaten att han togs emot och fick stanna…\nPå frågan om de kunde ta hit sin mamma också, fick han besked att det var tänkbart, men han måste i så fall ha ett fast jobb i Sovjetunionen.  Först DÅ kunde det kanske ordnas med hjälp av Utrikesdepartementet…\nSå vad göra?  Far och lillebror lejde ut sig till ett skogshuggarföretag i Ural, i Sverdlovsk-området [fd och dagens Jekaterinburg]…Företaget sökte arbetsvilligt folk och rekryterade bland de nyanlända.  Det blev en hel rätt stor grupp av polska judar på flykt som lät sig rekryteras dit.\nDet var skogslänta områden strax bortom Uralbergen, alltså formellt i Sibirien.  Närmaste storstad var Sverdlovsk (numera Jekaterinburg); och närmaste mindre staden var Alapajevsk, där det fanns järnväg, ett mindre sjukhus, vapen – och träfabriker.\nOch tur att de gjorde så.  För i och med att de frivilligt tog arbete inne i Sovjet, sågs de som någotsånär pålitliga och fick leva relativt bra liv, så gott som nu medellösa flyktingar och utlänningar kunde i det fattiga Sovjet på den tiden…Ett Sovjet fylld av noja efter spioner, sabotörer och  politiskt opålitligt folk. Och provokatörer och NKWD-hemliga polisens spioner…  Jag har läst minnen av andra flyktingar från Polen. Både  ”katoliker-polacker” och judar.  Flyktingar som försökte stanna kvar i de här fd polska städerna nära tyska gränsen…  DE sågs därmed inte som pålitliga, och skickades så småningom till tvångsarbetsläger.  Några långt norrut.  Någon jude skriver sina minnen från ett skogshuggar tvångsarbetsläger i samma skogar som min far och hans grupp jobbade i.  De torde ha varit bara några få mil ifrån varandra! Och sysselsatta med exakt samma arbete…  Men medan den ena gruppen var i tvångsarbete under bevakning, var den andra visserligen tungt arbetande med tufft arbetsbeting, ett hårt arbete speciellt som de ju var stadsfolk och inte alls vana vid Sibiriens kyla.  Men de var i alla fall nästan fria, utan egentlig bevakning. De tilläts ha viss kontakt med lokalbefolkningen.  Det uppmuntrades att de bildade en förening för polsk-sovjetisk vänskap, och kunde ha fester och mera högstämda ”akademier” med lokalbefolkningens och lokala myndighets representanter… Egen amatörorkester, poetiska aftnar på fritiden, enklare språkkurser i ryska, etc…  Inget lyx, inga bekvämligheter, hårt arbete men fullt mänskligt och tämligen värdigt….  Och givetvis, ingen misshandel eller hot om misshandel.  Men de var medvetna om att det kunde räcka med ett felsteg, kanske ett dumt skämt,  och så var det slut.  NKWD hade ju sina kvoter att uppfylla…\nFar har också nämnt flera gånger, att det inte fanns där någon egentlig antisemitism.  Antisemitismen kom dit först tillsammans med flyktingar från Ukraina.\n\nUnder tiden brevväxlade de flitigt med Utrikesdepartamentet i Moskva, för att få bjuda in och rädda även mamma… Det gick trögt…  Sedan kom kriget Tyskland-Sovjet juni 1941, och allt var förbi….\n\nUnder en av de officiella offentliga festligheterna hände det en olycka.  Rättare sagt, efter festen.\nFar var med i organisationskommittén, och skulle därmed vara med och efterstäda.  Under taket, i hörnet av salen, hängde den polska örnen. Polens nationalsymbol.  Örnen satt i en ordentlig ram med glas och allting.  Och när far balanserade på en stol som stod på ett bord, och skulle ta ner ramen, bar det sig inte bättre än att glasskivan sprack, föll ner över far och skar upp fars tinning… Far föll ner… Tur i oturen att han inte slog sig speciellt, men såret i tinningen var rejält och glasbitar satt kvar…  Det blev en akut färd till sjukstugan på orten, och omplåstring.  MEN.  En skärva glas satt ändå kvar, så på natten efter omplåstringen blödde far av rejält innan de upptäckte blödningen… En ny, längre operation.  Men far tog sig.  Och efter ett par dagar uppvaktades han av kompisar, som sjöng en nykomponerad skämtsam hyllningsvisa; sjungen på polska med bondsk accent:  Örnen föll och vår Leon han dödde döden… Han ligger redan utsträckt på plankan i sina finkläder… Men om orkestern spelar upp, än skulle han hoppa upp och dansa en gång till…\n\nOlyckshändelsen och rekonvalescensen i sjukstugan visade sig medföra en genomgripande förändring till det bättre för Leon.  En av läkarna fattade intresse för far. Denne kom till hans sjuksäng, samtalade.  Far talade ju en hygglig ryska, och var givetvis tacksam att få prata med en vänlig medmänniska. Doktorn frågade ut far om hans bakgrund.  När han fick veta att far var en utbildad tandtekniker, dvs van vid finmekaniskt precisions arbete, ordnade han så att far fick jobb på vapenfabriken i  närliggande Alapajevsk… Först  vanlig maskinskötare, men snart nog även som verktygsmakare och därmed ett förmansansvar…  De flesta andra arbetare var ju nyanställda kvinnor och unga pojkar. De flesta vuxna och erfarna arbetare var ju inkallade… Det fanns några erfarna arbetare alltför gamla att kallas in, men de hade brist på vana finmekaniker…\nLite senare, med samma doktors hjälp, fick far möjlighet att organisera en tandteknikermottagning. Alla arbetare på vapenfabriken togs emot, men prioriteringen var blivande soldater som skulle sändas till fronten. Så att de kom ut till fronten med fungerande tänder alternativt vid behov; fullgoda proteser.  Far kunde ju enklare tandvård; typ tandutdragning och enklare tandlagning typ hålfyllning.. Samt givetvis; proteser, inklusive bryggor för dem som inte behövde fullständiga proteser.  Och även att sätta på kronor av metall eller porslin; det som fanns till hands…\nUnder en kortare period jobbade far även som stins på nattliga pass på järnvägsstationen…  Det gällde att hålla koll på vilka tåg (ofta med krigsmateriel) som gick och när, ett tåg i taget, så de inte kolliderade med varandra längs den enkelspåriga sträckan.  Nästa tåg släpptes iväg först när man hade säkert besked att den föregående kommit fram.   Men så en natt, det BLEV en olyckshändelse några stationer ifrån…  Efter några timmar kom det dubbla lok dragandes det söndriga loket med vagnarna…Det var någon som måtte ha varit ouppmärksam.   Morgonen efter bad far att få bli befriad från arbetet:  han var rädd. Ansvaret var ju oerhört, och han visste att en äkta ryss kanske skulle klara livhanken, om ingen omkom.  Men han som utlänning skulle obönhörligen bli avrättad… Han kunde inte säga det rent ut, han skyllde på sina svaga nerver.  Men ledningen förstod honom….  Han fick återvända till fabriken.\n\n\nMilitärtjänsten.  När tyskarna anföll Sovjet, gick far till värvningskontoret, och anmälde sig som frivillig till fronten… De tog emot honom, han gick igenom en fysisk undersökning… Han kunde ju inte bli linjesoldat; han var ganska kort; han hade en tydlig ryggradskrökning. Men det fanns ju många sysslor i de bakre linjerna han kunde sköta. Eller kanske vara med i luftvärnet??  Men den siste var en överste. Som tittade i hans papper.  Blev rödbetsröd, frågade barskt: jaså, du är född i Warszawa??  Nej, en sådan kan man inte ha i den ärorika sovjetarmén!  Ta dina kläder och packa dig härifrån!!!\nMen brodern Mose (Mojzesz), han var född i Lodz… Och hade en annan kontrollofficer. Och även han kunde ju ryska som han lärt sig av sin mor. Så han blev antagen. Och eftersom han hade viss utbildning; han hade gått igenom en teknisk fackskola inriktning textil (på den tiden räknades det ju som en ingenjörsutbildning); så han räknades både som arbetare OCH med utbildning; blev han skickad till en kurs för reservofficer…  Efter kursen på ett halvår, skickade Mose ett telegram: Jag reser nu till fronten.  Hör av mig snart… Men det var det sista far hörde från lillbrorsan… Vi kan inte veta vad som hände.  Blev han tagen av NKWD för att fylla upp kvoten för spioner???  Eller stupade han vid fronten, det första han gjorde när han kom fram??  Det är numera känt och bekräftat, att det förekom att man ibland skickade färska, nyutbildade trupper när de kom till frontzonen, att de skickades direkt ut i strid till stormanfall utan att ens vara ordentligt beväpnade… I dessa fall stupade givetvis de allra flesta inom en timme.  Scenen i Enemy at the Gates är alltså INTE ett rent påhitt… Jag har läst vittnesmål från sovjetiska frontsjuksköterskor som grät över att i sådana fall fanns det knappt några sårade att förbinda och sköta om…\n\nMot krigsslutet började det bli lugnare, där far levde och verkade invid vapenfabriken i Alapajevsk. Numera var flertalet patienter på hans mottagning civila. Arbetare och bönder.  Och far kunde få sällskap till jobbet av en ung kvinna, som jobbade i närheten som fältskär (ett yrke mitt emellan en underläkare och distrikssköterska).  Det var ju trevligt, och så småningom tycke uppstod… Han bjöds hem till Antoninas familj i deras by, och fick familjens godkännande.  Som sagt, bland de äkta sibirierna  (URAL hör till Sibirien) fanns ingen antisemitism…  Det KUNDE vara känsligt och kanske farligt att vara ihop med en utlänning.  Men å andra sidan, vid denna tid hade ju inte ryska kvinnor stora möjligheter att vara kräsna: manfallet bland männen var ju oerhört…  Och här hade hon en bra och trevlig man, som höll hyfsad fin ordning på sitt hyresrum(!) (– ja den detaljen är antecknad i Antoninas minnen). Ryggkrökningen ”puckelryggen” var inte hela världen: mången sovjetisk krigsveteran bar tydliga spår av skador…  Nykter, skötsam, vänlig, artig, seriös, med ett eget handfast yrke…  Rena fyndet.   \n\nOch så blev det.  Ja, ganska många av de polsk-judiska männen där fick ryska hustrur som så småningom kom även de till Polen, och senare utrikes.\n När kriget var slut, visade det sig vara möjligt att återvända till Polen.  Far erbjöds att stanna kvar, men han ville återvända, och fick OK av sin hustru Antonina…\nOch så blev det…  De åkte i en stor grupp återvändare, många judiska, andra etniska polska katoliker, i ett för människotransport iordningsställt tågsätt av boskapsvagnar.  Där det dock fanns kokugnar och ordentliga toahinkar samt våningssängar… Resan tåg flera veckor; tåget var ju inte högprioriterat och det blev många och ibland långa uppehåll.\nAntonina fungerade som transportens medicinskt ansvariga.  Och det fanns att göra.. Bl. a så födde flera av kvinnorna  under resans gång.\n\nMammas bakgrund och historia.  Antonina Czulkowa Zylberstein, vanligen kallad Tosia. Född 1924, avliden 1992.\n\nMor är född 5 juli 1924.  Orten var Nejvoszajtanka (stavning? )  [ Nejvo efter den lilla älven Nejva som flyter genom byns utkant.  Annars finns det gissningsvist flera Szajtanka], en stor by med  några industrier, men också jordbruk och skogsbruk.  Järn och Träindustri. Det fanns också en liten gammal (övergiven?) guldgruva i närheten.   Orten ligger ett tiotal mil från Sverdlovsk /  Katerineburg, Jekatrineburg; bortom Uralbergen.  Alltså teknisk sett i Sibirien.. Fadern  var järnverksarbetare, men också en månskensbonde; så de var en självägande småbonde familj. Det fanns 2 bröder och 5 systrar i syskonskaran. Fadern skötte om familjens lilla jordbruk, men arbetade även på ortens järnverk, med plåtvalsning. Under sovjetstyret kunde det vara farligt att vara självägande bonde, han hade ju både häst, jord och flera nötkreatur, och en snygg och prydlig inhägnad gård som han byggt själv med grannarnas hjälp. Men han jobbade ju hårt själv med familjens hjälp; både på jorden och på järnverket.  Och hans 7 barn var lika barfota som alla andra bybarna…  så man lät honom vara… Sedan i början på trettitalet organiserades det en kolchos, så att de fick lämna in jorden, hästen och flera av korna… Kvar blev trädgårdstäppan och en ko.\nJag minns mamma berätta att man  gullade knappast alls med djuren. Eller klappade om dem stup i kvarten.  De var inte keldjur, man såg dem som arbetsdjur eller möjligen då arbetskamrater. Hästen var ute och arbetade på dagen, på kvällen kom den in, och stod i sitt bås och tuggade på höet.   Ja det är ett citat fritt ur minnet.\nTyvärr, så dog morfar ganska tidigt. Lungcancer?  Mor bestämde sig att så snart hon var klar med de obligatoriska 7 klasserna i grundskolan, att ta ett handfast yrke för att inte belasta familjen. Kanske också lite av en tilltänkt klassresa? Ja, säkert!  Hon sökte och kom in på en yrkesskola för fältskärer.  Alltså inte gamla tiders hälften fältkirurg, hälften barberare, utan snarare hälften distriktssköterska, hälften biträdande underläkare. En erfaren fältskär kunde få läkarbehörighet motsvarande underläkare. Det var blandat killar och tjejer på skolan. Mamma påbörjade skolan som 14 åring, utbildningen av seminarietyp skulle vara 5 årig inklusive praktikperioder. Tuffa år med ont om mat och med umbäranden… Men som det kom krigstid; först krig mot Finland, och senare Tysklands anfall mot Sovjet, forcerades utbildningen och blev tidsmässigt kortare.  Mor torde ha varit utexaminerad fältskär senast i slutet av 1942.  Mor berättade aldrig rent ut var hon tjänstgjorde och exakt med vad under kriget. Min tro är att hon måste ha haft svåra och jobbiga tider… Ja. Nyligen har jag hittat en pärm; mor skrev faktiskt ner en hel del av sina minnen. Mor blev inkallad och hon blev organiserad in  i en SanBat; sjukvårdsbataljon; samt placerad i ”partisanlandet”.  Hon måste rimligen såsom fältskär ha varit underlöjtnant; men det skriver hon ingenting om. Hon liksom förråden flögs in på natten. Och man brukade försöka att flyga ut de svårt sårade på nätterna. Nåväl.  När DEN tjänstgöringen var slut, och hon kunde återvända hem, fick hon jobb på ortens vårdcentral tillika ambulansstation i Alapajevsk, en tio mil från Jekaterineburg…  Och där träffade hon far, som höll igång ortens tandteknikermottagning.  De var således inom samma bransch;  Sjuk- och hälsovården…  Det ena gav det andra, och de gifte sig så småningom med mors familjs goda minne…\n\nOK, tillbaka till transporten åter till Polen.\nSå småningom kom man till de polska områden.  Där fick de info och gavs valmöjlighet.\nDe fick besked att de var ju fria polska medborgare, så de kunde stiga av tåget när som längs vägen.\nMEN.  Det har redan visat sig att livet som jude i Polen inte var problemfritt.  Det HAR redan förekommit konflikter och pogromförsök mot överlevande judar.\n Några eftersom de var just judar.  I några fall eftersom deras fd egendomar, typ lägenhet eller verkstad, var redan tagna av polacker, som givetvis inte hade lust att återlämna sin fångst.  Andra eftersom de kom ifrån det inre av Sovjet, ofta blandäktenskap med ryskor… Och därmed antogs de vara sovjetvänliga.  Inte så populärt i många kretsar.\nMEN.   Myndigheternas och transportledningens rekommendation och förslag var att judarna från transporten skulle fortsätta sin resa och bosätta sig i de nya polska områdena i väst.  Tex Nedre Schlesien[Dolny Slask] , som hittills varit tyska.\nOmråden som nu tillföll Polen, som kompensation för att Ukraina och Vitryssland (som hittills varit delar av Polen) blev egna republiker under Sovjets välde.  Det var också ett försök av de Allierade att rycka bort några tänder ifrån det framtida Tyskland.    I de här nya områdena behövdes det nu många nya lojala och pålitliga invånare.   Vad gäller de tyskar som bodde där; männen 17-55 år, samt en del yngre kvinnor, var ju inkallade till krig, och de flesta var nu därmed krigsfångar;  alla de som inte stupat.   Många av de övriga; mest kvinnor och barn, flydde mot Tyskland omedelbart innan när fronten närmade sig…  Så området var mer än halvtomt som det nu var.   (Och inom ett par år förflyttades så gott som alla av  kvarstannade tyskar in till Tyskland.  Några reste villigt, men många förflyttades mer eller mindre med tvång…  Endast få tilläts stanna). Före kriget bodde där också en hel del etniska polacker samt judar.  De etniska polackerna fanns givetvis kvar, förutom de som blev inkallade till kriget.  Och judarna gick under i Förintelsen. Området kom nu att istället befolkas av polacker och andra förflyttade; polacker ofta från fd Ukraina och Vitryssland  ”kresowcy”. Judar som räddat sig i Sovjet och annorstädes. En del tvångsförflyttade minoriteter, som tex vissa bergsfolk.  Och en del helt vanliga polacker från centrala Polen som bestämde sig för nya möjligheter. Tex yngre sonen i jordbrukarfamiljer. Några  romska familjer flyttade också in. Med tiden även en del flyktingar, som tex  greker från inbördeskrigets Grekland.\n Så, mina föräldrar, liksom flertalet på tåget, tog förslaget för gott. Och följde med tåget mot Nedre Schlesien ”Wroclaw-länet”.   Mina föräldrar kom att stanna i Swiebodzice, där de bodde ett par år, och där min storasyster Natalia föddes 1947. Men därefter flyttade de vidare, till Zabkowice Slaskie, där familjen bodde ändå till 1969 – när vi tvingades emigrera ”Till Israel via Sverige” i samband med händelserna 1968-69.  Där i Zabkowice föddes min bror Dimitri ”Mietek” 1951 och jag Stefan ”Slawomir”   1956…\n\nI Zabkowice fanns det på 1800 talet en betydande minoritet av etniska polacker och rätt många judar. Allihopa goda tyska medborgare. Judarna ”försvann” givetvis under Hitlertiden.  Tills det kom då andra polacker och judar 1945 och senare.  Polskt styre, inklusive nya gatunamn, infördes så gott som omedelbart efter maktövertagandet våren 1945. I Zabkowice blev det en livaktig judisk ”community”,  men den föll isär ca 1947, när många av dessa judar kunde fara till det nybildade Israel.  De judar som var kvar organiserade sig istället i TSKZ; Judiska socialt-kulturella sällskap.\n\nMor kom att arbeta inom sjukvården i lite olika befattningar.  Under flera år arbetade hon som fältskär vid ambulansen och vid ambulansstationen där enklare sjukvård kunde utföras. (i Polen vill man att en läkare följer med ambulansen. Men i brist på läkare kunde en fältskär tjänstgöra). Något senare när behovet av läkare blev tillfredsställt,  arbetade hon som senior sjuksköterska på det lokala sjukhuset. [På bilder där mor syns tillsammans med sina sjuksköterskekollegor, har hon ett bredare band på mössan än de andra som har tunnare band eller inget band alls] Och sedan, ”under min tid” arbetade mor som sjukhusets fysioterapeut tillika skötte om EKG.  Själva uttolkningen av EKG gjordes av ansvarig läkare, mor tog själva EKG.  Vid akuta fall på nätterna och helgerna var det oftast en munk som skötte om EKG. (Sjukhuset drevs tidigare av munkar å nunnor inom Bonifrater orden. I det efterkrigstida Polen tog staten över driften och bemanningen av sjukhuset, men några få munkar och nunnor fortsatte att arbeta där). Även fysioterapeutiskt behandling vanligen föreskrevs av ansvarig läkare.\nAtt mor jobbade på sjukhuset hade en del praktiska fördelar för familjen. Jag blev inlagd på sjukhuset i ett par olika omgångar.  Tex för en utredning angående ett misstänkt hjärtfel. Det visade sig att det var något oförargligt småfel.  Hur som.  Det var ju inga fria besökstider för föräldrarna på den tiden.  Men mor jobbade på sjukhuset, så hon kunde besöka mig på natten om så var… Hon var en god mor. Ja, mor var en riktig jiddische mamme i ordets bästa mening.\nLikaså när jag hade bihåleinflammationer kunde mor behandla mig med sina apparater. Och när brodern bröt benet, kunde hon ge honom paraffinmassage tillika värmebehandlingar närhelst det behövdes.\nDäremot om jag var sjuk hemma, och behövde injektion, så oftast tog vi en sjuksköterska utifrån, som kom och gav injektioner.  Jag gissar att ett delmotiv var att hjälpa henne Helena med en liten biinkomst. Hon var ensamstående mor och behövde den extraknäcken.  Mor kunde annars givetvis ge injektioner, och gav mig någon gång när så behövdes.\n\n\n\nMors språk.  Mors modersmål var givetvis ryska.  I fältskärskolan läste hon läkarlatin och lite tyska. När hon blev ihop med far pratade de säkerligen ryska. Men när mor kom till Polen, lärde hon sig polska.  När Natalia föddes 1947 var ryska Natalias modersmål.  Mor kunde redan tala polska men det är klart att hon pratade sitt bästa modersmål med sitt barn.  När jag föddes 1956, var mor aktivt dubbelspråkig, och mor talade enkom polska med mig.  Jag minns inte eller någonsin uppfattade att hon hade någon egentlig brytning. Hon talade ren och god polska.  Mor läste gärna både polsk och rysk skönlitteratur. (och kunde livligt återge de bästa styckena, berättar brodern Dimitri). Däremot använde hon gärna olika ryska fraser och talesätt.  Både roliga fraser och när hon hade ont. ”Rezi!!!” – det skär som med kniv! Och mor hade under årens lopp flera smärtsamma sjukdomar…\nEn del av dessa fraser och talesätt ingår fortfarande i min vokabulär.   \nNär vi kom till Sverige; svenskan däremot gick det trögare med. Mor läste på flitigt, arbetade och antecknade och strök under… Men nu blev det ett språkbyte för mycket. Mor förstod, skrev och talade fungerande svenska, men riktigt bra blev det aldrig.  Fars svenska var inte heller helt flytande, men han hade det ändå lättare.   Av oss alla är det egentligen bara brodern Dimitri som kom att tala en helt flytande svenska utan spår av brytning.  Kanske för att han tidigt fick en svensk fästmö och hustru Eva.  Kanske också tack vare sitt goda musiköra.\n\nMor var givetvis medlem i det kommunistiska partiet i Polen.  Inte av övertygelse, men det förväntades ju av henne.  Hon var ju en ryska ifrån Sovjet… Så hon deltog flitigt på alla offentliga partimöten, men hade inte några framträdande partiposter, utom möjligen då som medlem i utskottet för sjukvårds- och sociala frågor.\nMor var även en flitig medlem i Ligan för kamp om fred.  En kvinnoorganisation.  Vad de gjorde exakt på sina möten vet jag faktiskt inte, vad deras kamp gick ut på…  Jag antar att de skrev protester och diskuterade missförhållanden i Väst, typ rasdiskriminering av svarta i USA.  Samt mot USA:s vapenrustning. Det är troligt att de drev också kurser för kvinnor, typ föreningskunskap. Kanske rent av även hemkunskapskurser?  För var annars skulle hon lärt sig sina överlägsna matlagningsfärdigheter och även att göra sallader, tårtor och bakelser??  Helt säkert inte i det halvsvältande Sovjet där hon knappt hade bröd för dagen där i fältskärskolan… Men hon lärde sig mycket också i umgänge med sina kvinnliga vänner.\n\nUnder 50-talet var föräldrarna även aktiva i amatörteaterföreningen i Zabkowice.  Berättade systern häromdagen.  Systern själv deklamerade en dikt från stora scenen i treårsåldern…\nFar var med i partiet. NU kunde han vara öppen med det.  Han trodde på en kommunism med mänskligt ansikte (som det kom att heta senare). Han trodde att det var ett bra system om det sköttes rätt.  Och speciellt nu, efter kriget, efter den yttersta ondskan och den totala nöden – NU skulle det bli bättre och bättre…\nSå far engagerade sig i partiarbetet. Var bla med i gruppen för information och propaganda. Han gick ofta ut till byarna och pratade varmt för kollektiviseringen.  Bönderna var inte så pigga på det.  Just när de fick egen jord och egna gårdar.  Gissningsvis mycket välskötta gårdar, ärvda efter de ordentliga tyskarna…  Även om kriget gjort att flertalet gårdar blivit eftersatta, men de var  egna.  Det kom dock påbud uppifrån att organisera gemensamma jordbruk, ett slags kolchoser.  Far trodde på idén. Om inte annat så bleve det enklare och effektivare att mekanisera; genom att ha gemensamma jordbruksmaskiner, tex traktorer och skördetröskor ”kombajn”. Hittills har man ju använt hästar för hela slanten.  Men han visste att det var viktigt att folk gick frivilligt med på det, ja att de ville det själva…  Så han gick gärna ut, och pratade med bönderna på bymöten…  Det var dock ingalunda ofarligt!  Några argsinta bönder kunde mycket väl misshandla honom. Och det fanns en reell fara för överfall av antikommunistisk gerilla  ”zolnierze wykleci” – ”de bannlysta soldaterna”.  Det förekom rätt ofta på den tiden att dessa gerilla mördade lokala statliga tjänstemän, typ brevbärare eller rent av skollärare.  Att mörda en partiarbetare på jobb ute i byarna vore givetvis smaskens för dem.\nJag gissar att far hade en pistol med sig, men han har aldrig sagt så.  Eller ens nämnt uttryckligen faran.  Men han nämnde en belysande incident när han och en kollega var på ett bymöte där bönderna var lite ”motspänstiga”…  Kollegan  tog fram en revolver och lade den underförstått hotfullt på bordet.  Far reagerade genast: ”Kamrat Kollega! Vad håller ni på med??  Ta genast bort revolvern. Det behövs ju inte, här är ju bara våra egna, här pratar vi ju med varandra som goda grannar och fränder”…\n\nMen visst.  Sånt medmänsklighet togs inte alltid väl upp.  Far har berättat, att han har blivit kallad flera gånger till samtal med partisekreteraren på orten (dvs högste chefen där), och partisekreteraren har sagt ifrån att far hade ”farliga liberala tendenser”.  I den tidens språkbruk i det kommunistiska Polen under Stalins levnad, var det en farlig anklagelse.  Folk kunde bli degraderade för mindre. Men fars arbete och person var nog uppskattat i det stora hela, för det stannade vid dessa muntliga avhyvlingar och tillsägelser\nFar kunde fått fast jobb och avancemang som partiarbetare.  Men det ville han inte.  Han anade säkert att detta kunde bli en farlig väg för hans själ…  Han skulle kanske tvingas att göra saker han inte ville göra, inte hade samvete till att göra…  Han visste också att förr eller senare skulle han möta fientlighet i sin egenskap av jude, och då kunde han förlora allt.   Vidare, han HADE ju ett eget yrke, han var tandtekniker i botten.  Han behövde inte partiarbetet för att få ihop till sitt levebröd. Han var inte tvungen till något. Han kunde alltid jobba som tandtekniker.  Antingen som anställd eller i egen firma. Heltid eller deltid.\nOch så blev det. \nNu långt efteråt är jag med i en Facebooksgrupp om våran stad, Zabkowice Slaskie med omnejd.  Både far och mor (och syskonen) omnämns med värme.  En tung kommentator nämner att far VAR samhälligt och politiskt aktiv, (läs; med i kommunistpartiet) men till skillnad från många andra partiarbetare, var han mänsklig, eftertänksam, gick att prata med, och bidrog aldrig till något ont. Hans minne förblir ljust… ”Hedrad vare hans minne” skriver han uttryckligen. Precis som han skriver om andra sympatiska eller för staden förtjänta personer. (Men skriver sällan så om aktiva partimedlemmar). Och kommentatorn bekräftade min förklaring, att just detta ATT han hade sitt eget yrke bidrog till att han aldrig behövde bli en apparatchnik, en karriärist, för att säkra sin försörjning, ha sitt bröd för dagen. ”Ja, så var det.  Hedrad vare hans minne”.\n\n Så vad far jobbade med och försörjde sig och familjen av, det  växlade.  Ibland jobbade han heltid med partiarbete. Ibland som tandtekniker, heltid eller deltid.  Ett par år fick han rent av jobb som vicedirektör och chef för administrativa ärenden på ortens stora tuberkulos-sanatorium.  Där en del av ansvaret var det egna lantbruket som skulle serva patienterna och personalen med kött, ägg, grönsaker… Han berättar om en händelse.  En gång var det en sugga som dog?  Iaf, kvar blev 4 svaga nyfödda smågrisar, som då krävde handmatning och passning dygnet runt. (Om de andra kultingarna dog direkt, eller om de var starkare, vet jag ej).  Vem skulle ha tid och lust att göra detta ordentligt??  Det räckte inte med halvmesyrer för dessa svaga nyfödingar.  Så han tillkallade två av de duktigare kvinnorna, och sa som så:  Tag ni två smågrisar var.  Sköt om dem så gott ni kan dagtid och nattetid.  Eran förman är tillsagt att ni får göra det så ni får bryta av era arbetspass.  Om bägge överlever, så får ni ta den ena av dem för egna behov, den andra blir till för sanatoriets behov…  På det sättet kunde far förvandla en katastrof med 4 dödsdömda smågrisar till en win-win situation…  Samtidigt som han kunde bedriva aktiv personalvård: medarbetarna fick högst bokstavligt lön för mödan.\nEtt annat exempel var när far skickade min bror Dimitri en söndag att betala för och hämta två portioner av dagens lunch, samma lunch som patienterna och där arbetande personal fick. I en portion ingick 2 st sznycle, dvs små köttfärslimpor.  Det skulle alltså vara 4 små köttfärslimpor, potatis och grönsaker.  När brorsan kom hem med maten, potatis och grönsakerna var som det skulle.  Men han fick det dubbla av köttet! 8 köttlimpor!  Ville de vara snälla?  Var det för att ställa in sig hos far, deras chef?  Eller ett utslag av de privilegier som cheferna underförstått kunde och kanske brukade få??  Hur som, far blev arg. Irriterad och arg.  Han var inte arg på brodern, Dimitri var ung och kunde inte gärna vägra det extra köttet.  Han kanske inte ens såg att det fanns extra kött med. Men far blev arg på personalen där, som satte brodern (och indirekt fadern) i en sådan situation…  Och gav vår familj ett extra privilegium som far inte alls önskade.  Han hade ju sin lön…\nNu när just skrivit detta, slår det mig att far kunde ha varit oroad att detta kanske var en provokation?:  Se, den där juden, han tar sig extra privilegier.  Dubbla köttransoner, minsann! Skickar oblygt sonen och sonen hämtar helt enkelt….\n\nEftersom detta att far VAR jude, utsatte honom för en hel del extra uppmärksamhet och risker.  Så snart man hade några problem, var oense med honom,  eller en ny höjdare just ankommen från Stora Staden, var det så enkelt att slå undan grunden under fötterna på honom.  Det var bara att gorma lite extra på judarna, och att far såsom jude inte var fullt lojal mot Polen och katolska polacker och därmed heller, inte fullt pålitlig partiman…  Sånt förekom i flera olika omgångar.  Det behövde kanske inte alltid vara ren antisemitism. Men det var ett bekvämt argument när man inte hade något bra argument eller svepskäl.  (Det var tur att även mor var partimedlem och ryska.  För i sådana lägen stöttade de varandra mot kritiken under partimöten.).  Och det är delvis därför som far bytte jobb och sysselsättning i flera olika omgångar.  Faktiskt även upphöjningen till det fina jobbet som administrativ chef för det stora sanatoriet, den var egentligen en spark snett uppåt.  Han blev borttvingad från en partipost av en ny höjdare med fullmakt, just eftersom han var jude. Men han hade sina försvarare och varma anhängare i partidistriktet i Zabkowice. Och som en kompromiss sparkades han snett uppåt…\n\nVi var medlemmar i ortens TSKZ, dvs det Judiska Kulturella och Sociala Sällskapet.  Formellt helt oreligiös, men det var ju TSKZ som samlade de judar som ändå fanns och bodde kvar… \nIdag är det en del som rynkar på näsan om TSKZ; de menar att detta var en kollaboratör organisation, en organisation för de helt assimilerade. ”Äkta” judar höll sig för goda att vara där, eller åtminstone hade de dubbla medlemskap. De organiserade sig i rent judiska församlingar och synagogor.  Så kunde det kanske vara på stora orter med många judar, där det FANNS valmöjligheter.  Vi på vår mindre ort, ville vi vara lojala mot våra judiska rötter, då var man med i TSKZ, annars blev man helt utanför det judiska.\nFar var bland organisatörerna, och vid behov fungerade som huvudtalare.  Tex på 20-årsdagen av Warszawa-ghettots uppror och förintelse… 1963. Jag minns när far talade i en fullsatt stor sal.\nTSKZ hjälpte även till att få tag i jiddisch litteratur och tidningar. I Zabkowice var det herr Schwarc som distribuerade judiska tidningar,  även då till far.  Folks Styme, dvs Folkets röst.  Jag minns, hur vi stod i ett livligt gathörn nära där vi bodde.  Herr Schwarc kommer fram med jiddisch tidningen med stora hebreiska bokstäver. De skakar hand, far tar emot sitt exemplar.  Så står de där en bra stund och pratar jiddisch…  Jag minns att jag redan där och då tyckte att det var modigt av far… Många kände far, alla visste vem han var.  Att stå så här och öppet visa att man inte bara var en god och lojal polack, men att man faktiskt var en god jude också – det var strongt.\nTSKZ organiserade även möten, samkväm för familjer inklusive icke judiska makar.  Chanukka firande med godisutdelning till barnen. (Chanukka, en glädjehögtid, inträffar strax innan Julen och blir därmed till lite av en alternativ jul för judar och judiska barn).  Man ordnade även kurser.  Så bl.a kurser i att sy och använda symaskin.  Mamma deltog i en sådan kurs, och lärde sig sy.  Och därefter kunde mamma sy laga och lägga upp, och vid behov sy upp kjolar och enklare klänningar. Vilket hon gjorde på sin gammaldags Singer trampdrivna symaskin. Långt senare i livet (här i Sverige) målade/avkopierade hon vackra och stämningsfulla tavlor. Självlärd.  Så mamma hade uppenbarligen en hel del talanger…\nHemma hade vi en del julfirande.  I alla fall, julgran med utsmyckning typ färgglada mönstrade glaskulor… Enkla Julgåvor delas ut i Polen i allmänhet den 6 december. Helige Mikolaj ( St Nikolaus) är förbunden med dessa gåvor.\nUnder Påsken hade även vi målade ägg och sånt.  \nVi var inte religiösa.  OM det bads böner, så var de riktade till Gud.  (dvs ”Gud Fader”).  Vi kunde utropa:  Å Gud, men aldrig: Å Jesus! \nDäremot var jag påverkad av grannbarnens vardagstro; Bozia i Dzieciatko Jezus,  dvs  Guds Moder= Jungfrun Maria och  Jesusbarnet.  Och denna barnatro påverkar mig än idag.  Sålunda har jag införskaffat flera statyer och målningar av Dom.  Jag ser Dom som en fin symbol för att göra gott, på det att man glädjer Maria och Jesusbarnet.  Medan de blir ledsna av onda gärningar…\nVi besökte aldrig kyrkan.  Ej enbart eftersom far var jude.  Var man partimedlem förväntades man inte vara kyrkobesökare… Även om iofs en och annan partimedlem var troende utövande katolik.  \nVi höll inget formellt judiskt koscherkök.  Men vissa inslag MÅSTE det ha funnits.  Mamma var inte bara en jiddische mamme i ordets bästa mening, men även försökte säkerligen varsamt anpassa sig och hemmet till det judiska. Samt far också, förstås.   Sålunda.  Jag minns när min svenska hustru, värmländskan Lena, i början av vårt samliv hällde grädde i en kastrull med kött.  Jag hoppade till!  Jag har aldrig sett det göras! Så gjorde vi aldrig därhemma!!!   Hustrun lagade den godaste maten hon kunde åt mig, fastän själv vegetarian. (Ja, Lena är lite av jiddische mamme hon med!).   Men judar blandar ju aldrig kött med mjölk… ”Du skall icke koka killingen i dess moders mjölk”.  Vi brukade ej heller äta skinka. Sålunda, vi pratade sällan eller aldrig högt om judiska traditioner, men vi måste ha ju hållit en del av dem…  Kärleken och respekten till böckerna, till lärdomen och kunskapen, hör ju också hit…  Vi hade många böcker hemma.  Polska, ryska och jiddisch.\nMor kom ju ur en formellt kristen, rysk ortodox familj.  Såvitt jag vet var de inte religiösa.  Hur som, i Sovjet var religionen inte populär.  Däremot på äldre dagar, läste mor ofta i Bibeln, och när det blev så dags, begravdes mor i ett ortodoxt inspirerat ritual utav en präst inom Svenska kyrkan.\nNär det blev dags för far, begravdes han i en judisk begravning ordnat utav Göteborgs Mosaiska församling och i deras kapell.  Och lades till sista vilan bredvid mor på den allmänna kyrkogården. Församlingens Schames, dvs vaktmästaren, följde kistan från det judiska kapellet till graven, så det blev en judisk begravning och gravsättning ändå.\n\nPs.  Övriga släktingar?  Mors släktingar levde och lever sina liv i Sovjet och Ryssland, i likhet med miljoner andra ryssar. En av bröderna krigsinvalid.   Fars släktingar däremot är icke mer.  Allihopa gick de under i Förintelsen. Efter kriget sökte far intensivt efter dem; släktingar och vänner,  via Röda korset och andra kontaktnät.  Han hittade ingen utom några få  bekanta. Vi är således de sista Zylberstein (Zilbersztajn) ur den familjegrenen. En så god anledning som någon att inte byta efternamn. Jag tänder ett stort 5-dygns ljus varje 1 november till minnet av deras själar, ute i vår trädgård. Och ljuset får brinna klart, dem alla till heders. Liksom varje gång jag besöker en kyrka, köper jag ett ljus där och tänder för dem och andra judar som gick under i Förintelsen.\n (Däremot finns det andra bärare av namnet Zylberstein med stavningsvarianter. Några av dem lever rent av i Sverige. Men ingen är nära släkt,  om det finns alls någon släktskap).\n\nSyskonen.\nSystern Natalia, född 1947. En duktig storasyster för mig. 9 år vid min födelse som hon var… Mycket av hennes ungdom har karaktäriserats av att hon var sjuklig. Hade flera operationer och även annan behandling, typ sjukgymnastik och vistelse på hälsohem…  Det påverkade givetvis ej bara hennes liv, men även familjens liv.  JAG märkte inte så mycket av detta.  Men tex brodern Dimitri måste ha påverkats: våra föräldrar hade ju inte så mycket tid för honom… Mycket av energin gick åt Natalia… Sina heltidsarbeten hade de också.  Men som det har visat sig, detta var kanske inte enbart negativt för Dimitri.  Han fick därmed extra mycket frihet… Han fick en sportig cykel med bockstyre och cyklade fritt i hela häradet med flera mils radie. Kunde vara med kompisar.  På somrarna var han ofta med på läger; ett par gånger var han med på vandrarläger med scouterna.  Ett par gånger var han med på judiska kolonier, ”sommarkollo”, dvs judiska sommarläger. Där de umgicks, fick ta del av judisk kultur, lite jiddish, judiska sånger ”koolonisten seideen wir”, mm.\nNatalias skolgång blev påverkat. Hon kunde inte slutföra det vanliga gymnasiet, det blev till att läsa färdigt på vuxengymnasiet / Komvux.  Senare läste hon till lärare i Ryska.  Som vuxen gifte hon sig, fick barn och barnbarn, arbetade som lärare i ryska, tolk och psykolog. Natalia var (och är) duktig. Hon kämpade på!  \nBroderns skolgång gick enklare till. Speciellt som han hade en mycket god allround begåvning och hade lätt för sig i skolan… I gymnasiet var han bla med i skolorkestern, han spelade gitarr där. Han hade också en hemmagjord el-gitarr.   En fd studiekamrat till Dimitri berättade för mig via Facebook att han kunde sitta och komponera musikstycken och låtar på matematiklektionerna, med noter och allt.. Och sjöng upp dem för henne på rasten efteråt… Efter gymnasiet med goda men ej toppade betyg bestämde han sig att läsa till högskoleingenjör i metallurgi.  Han var ju duktig i matematik och fysik så det gick ganska lätt att klara av inträdesprovet…  Men hann bara med ett år, vi blev tvungna att utvandra… Mera därom senare.\nAtt syskonen varit goda elever gjorde att min skolgång jämnades ut…Inte för att det var nödvändigt, jag VAR rätt duktig i skolan. Men iaf. Lärarna kom ihåg att jag hade duktiga och skötsamma syskon, så de hade ifrån början en positiv inställning till mig…  Det hände att en och annan femma kom överraskande lätt…Eller en utskällning som blev överraskande mild. KAN ha varit just därför.\n\nMin egen barndom var ganska skyddad. De stormar som syskonen fick utstå och kämpa sig igenom, dem slapp jag mestadels.  Jag var nog lite av mammas gosse.    Syskonen hjälpte ju också till.  Fast jag tycker inte att jag blev bortskämd.  Iaf.   \nJag minns en gång, jag vaknade på natten, skulle till toan.  Men det var mörkt och jag var rädd. Jag väckte brorsan, och han utan vidare gick upp och följde mig till toan… Jag var lite förvånad.  Men antagligen var det inte första gången…\nVi bodde i en stor trerumslägenhet, i ett  ”eftertyskt” hus. Kök, badrum med toa, litet skafferi. Hall och liten förhall. Två stora rum och ett mindre. Det var ett rätt så fint hyreshus ganska centralt i staden, dessutom med tillhörande stor bakgård med fruktträd och annat. \nI det minsta rummet hade far sin tandteknikerverkstad, och där tog han också emot patienter. Han jobbade där deltid, ibland heltid,  under den tiden jag kan minnas.  Och det behövdes.  För de lönerna föräldrarna fick var inte speciellt höga.  Och några mutor eller orättfärdiga naturaförmåner ville de inte veta av.\nTill huset hörde en stor bakgård, med flera fruktträd, små odlingslotter och några höns/kaninhus. Bredvid vårt hus var under andra halvan av 60 talet en övergiven vårdcentral, med tillhörande jättestor vildvuxen bakgård. Denna, som vi barna kallade för Dziadek (dvs farfar.  Antagligen bodde där en gammal man en gång i tiden. Man sa bokstavligen:  Vi skall gå till farfarn), blev givetvis till en populär lekplats för traktens barn.  Indianlekar, krigslekar, gömsellekar… Numera är allt det där överbyggt och nybyggt, både Dziadek och faktiskt även våran bakgård.  Däremot själva husen är varsamt och fint renoverade, både vårt gamla hyreshus och den fd vårdcentralen.  Allt detta syns på Google Photo och på bilderna i stadens Facebookgrupp….\n\nLönerna i Polen VAR ganska låga. Så även om levnadsomkostnaderna inte heller var skyhöga, men det förutsågs att man skulle vara företagsam. Ha något extraknäck vid sidan av sin ordinarie anställning var vanligt, nästan kutym.  Många hade rent av dubbla jobb.  Men å andra sidan, arbetslöshet var näst intill okänd.\nSemestrar.   Det var sällan eller aldrig vi kunde åka på semester hela familjen.  Det vart för dyrt helt enkelt. Som jag minns det, det hände bara en gång.  Vi var i Gdynia. Vi har en bild där vi står uppställda framför museifartyget från 2:a världskriget, jagaren Burza.\nVid något tillfälle kunde vi förena nytta med nöje:  Mamma fungerade som medicinskt ansvarig och sjukvårdare vid ett sommarkollo.  Och då kunde i alla fall jag följa med och bo där, gratis?, samt kanske delta i en del av aktiviteterna.  Jag tror att vid det tillfället var Natalia på något sanatorium i närheten, så mamma kunde besöka även henne ibland.  Även pappa kom upp och besökte oss och Natalia.\nAnnars försökte mor  åka på semester med oss barn (mig!) varje sommar, så vi barn skulle få miljöombyte:  En gång var vi på kurorten Ciechocinek. Några gånger var vi vid havet, Miedzyzdroje.  Det finansierades genom att mamma tog ett lån via jobbet, 5000 zloty räntefritt med goda avbetalningsvillkor. Pappa fick stanna hemma och  jobba ihop extra i sin tandteknikermottagning…  Det behövdes!  Så åkte vi i de under semestertid fullpackade tågen.  Man fick sova sittande hopträngd som man var…Dimitri sov oftast uppe på väskhyllan… Väl framme gick mamma och sökte fram någonstans att bo. Hyresrum för sommargäster var ju vanliga.  Och så någonstans att äta…  Man köpte vanligen halvpension mat för hela månaden på samma ställe, det var billigast så.  Och så tillbringade vi sommaren så gott det gick på vår relativt smala budget…\nDimitri åkte ju också flera gånger på olika ungdomsläger.\nFamiljen var också ett par gånger till Sovjet, att besöka mammas familj.  En av mostrarna kom över till oss ett par gånger.  En gång i Polen, en gång här i Sverige…\nEn gång reste familjen till Sovjet före min tid, och en gång var jag också med.  Vi åkte då bla delar av Transsibiriska järnvägen. Och flög också en bit i dubbelvingade små passagerarplan… Där alla luftgroparna kändes precis som om vi höll på att störta…\nDet var en upplevelse, resan och framför allt att möta den varmhjärtade, gästfria släkten.  Både i Sverdlovsk där moster Raja med familj bodde. Och i släktens urhem, Nejvoszajtanka, där nästan alla de andra nu levande bodde i urtypiska trähus byggda av trästockar… Mormor levde fortfarande och hade hälsan.  De klassiska ryska ugnarna med sovplats ovanpå ugnen…  Ja, det var härliga upplevelser…\nMen så kom junikriget 1967, arabstaterna mot Israel.  I början var folkstämningen ganska Israelvänlig. ”våra judar mot ryssarnas araber”.  Men sedan började den politiska pendeln svänga.  Det blev påbjudet att östblocket skulle heja på araberna, mot Israel som stöddes främst av USA…\nDet började således blåsa kalla vindar runt judar i Polen.  Det började även vi märka.  Så tex systern som just höll på att utexaminerats som lärare i ryska och som fick löfte att få lärarjobb i Zabkowice, inte fick det utlovade jobbet… Mfl exempel.  Jag har kanske inte uppfattat alla signaler, eftersom föräldrarna försökte skydda mig.  De diskuterade heller inte läget inför mig. Men i efterhand har jag förstått att det var mycket.  \nOch så kom Mars 1968.  Studentprotester mot regimen och regimens påbud (jag kan inte alla detaljer).  Dessa slogs brutalt ner. Och för att göra saken enklare för sig, så tog man framför allt de deltagande studenter som hade judiska namn och läste upp dem i media…  Den mycket berättigade studentdemonstrationen (studentprotester förekom f.ö. i flera länder ”68”) blev plötsligt till en opatriotisk, judeledd aktion och främmande inslag…  Och eftersom det samtidigt blåste upp en intern storm inom partiet (läs kommunistpartiet); den hårda fd stalinistiska ”partisan” falangen mot den grupperingen där många judar fanns… Så passade man på med det slagträt. Den grupperingen krossades genom att man krossade judarna; de var kosmopoliter, de var opålitliga med sympatier för Israel, deras barn var ledare för studentoroligheter…  Ridå…  De kommunister på den förlorande sidan som var etniska polacker, de kunde oftast  klara sig efter lite om och men.  Medan de med judiskt påbrå åkte obönhörligen ner och ut…  Och vågorna spred sig vidare även mot judar inom andra yrken i hela landet.\nHetskampanjen mot judarna blev legitima.  Nu ingick i hetskampanjen slagordet:  Moshe till Israel!  Respektive:  Sionister till Israel!  Så, för skams skull, har man sagt A så fick de säga B.  När de nu nästan officiellt krävde att judar borde åka till Israel, så blev regimen tvungen att ge tillstånd för utvandring till Israel!   (på den tiden gick det ju INTE att resa hur som helst.  Speciellt inte till västländer.  Inte som turist och definitivt inte utvandra… ).   De nästan hermetiskt stängda gränserna öppnades plötsligt just för judar… Utresan VAR väldigt svår och krånglig. Staten gjorde allt för att göra det svårt och obehagligt. Vi blev bla tvungna att lämna ifrån oss vårt polska medborgarskap samt avsäga oss alla rättigheter och anspråk, inkl intjänad pension. Vi blev statslösa flyktingar. Våra resepass var alltså  resedokument för statslösa; s.k. Nansenpass.  \nVåra rättigheter och det mesta av våra tillhörigheter försvann. En del av lösöret kunde vi få sälja för det vi kunde få så här i all hast, och en del kunde vi ta med, som handbagage eller nedpackade i en lår som transporterades för sig [givetvis inga värdeföremål, antikviteter eller sånt. Tabu!]. Men allt fast, och en del lösöre,  var det bara att lämna åt staten och kommunen eller grannarna. Jag hoppar över detaljerna, eftersom det är föräldrarna och syskonen som tog hand om allt. De fick iaf resa flera gånger till Warszawa och annorstädes för att ordna saker och ting.  Några vänner hjälpte oss också med skjuts till tåget.  Men plötsligt gick det iaf att resa ut ifrån Polen.  Vi ville inte emigrera, vi var ju polacker om än med judiska rötter. Men vi kände till historien: att i början kan det vara nästan uthärdligt, men det blir värre och värre med tiden, tumskruvarna dras åt, tills de även börjar döda och mörda…. Och allt flera av våra bekanta och vänner reste…. På mammas sjukhus anställdes det ytterligare en till mammas jobb som fysioterapeut.  Mamma förstod att så snart denne lärdes upp satt hon löst.  [Med facit i handen vet vi att det lugnade sig med det anti- judiska efter 1972, ja det blev rent av ganska bra så småningom med tiden. Polen och polackerna har räddat sin själ,  men det kunde vi ju inte veta 68-69-70-71]  Hur som, vi hade inreseförbud i många år.   När vi väl blev svenska medborgare efter 7 prickfria år i Sverige, försökte brorsan och hans blivande hustru Eva att besöka Polen. Han bilade rent av in via den östtyska gränsen för att förbättra sina chanser.  Han blev dock stoppad vid gränskontrollen.  Den vakthavande officeren var hygglig, han ringde till centralen i Warszawa för att dubbelkolla.  Men nej, han fick bekräftat att vi såsom emigranter 1969 stod på listan med inreseförbud…Berättade Eva, svägerskan.  Jag är osäker på när inreseförbudet  hävdes.  Först efter kommunismens fall, eller redan något tidigare?? Tror dock det vart något tidigare.\n Den holländska ambassaden fungerade som ombud för Israel.  Nu var det iofs inte så många av oss som ville just till Israel.  Så utresetillståndet kunde heta som i vårt fall:  Till Israel via Sverige.    Far och brodern besökte både den holländska ambassaden, och den svenska ambassaden.  Det gick bra, vi fick inresetillstånd, uppehållstillstånd och löfte om asyl i Sverige redan medan vi var i Polen.  Via den svenska ambassaden (och säkert även Invandrarverket).\nOch en av pappans vänner från Sovjettiden, som levde nu i Kanada, sände oss 350 kanadensiska dollar (motsvarade en bra månadslön för honom) (lån? Gåva? Föräldrarna bad om lån, men han sände dem som gåva, berättar brorsan) , så vi kunde köpa färjebiljetter med dom. Färjebiljetter skulle nämligen betalas i utländsk valuta.  Resan direkt till Israel var billigare, för dit åkte man med tåg till Wien, och där hämtades man gratis av israeliska representanter. Några andra vänner, grannar, skjutsade oss till nattåget mot färjeläget.  Det tåget gick från en stad i närheten.\nJag var en ganska blyg pojke. Och rätt så beskyddad av föräldrarna och stora syskonen. Några av grannbarna var alltid mina kompisar. Men jag hade ingen stor umgängeskrets däröver. Fanns förstås några till. Vännen och klasskamraten Grzesiek (Grzegorz) jag vet att min mamma vidtalade hans mamma som också arbetade på sjukhuset, om vi två kunde vara kompisar.  Och så blev det. Vi hängde mycket ihop. Tvillingarna Jan och Malgorzata, skolkamrater, var mera informella kompisar. De kunde hämta mig ibland på väg till skolan.  Jag minns en gång när det var jättehalt, och Jan hjärtevarmt hjälpte mig i halkan… Jag blev lite förvånad… Såvitt jag förstår var den vänskapen spontan.  De bara gjorde det.\nI skolan var jag en duktig elev. Hade få nära skolkompisar, men var nog hyfsat populär ändå.  Hade iaf inga personliga fiender, varit aldrig öppet mobbad, och var inte heller fiende till någon. Och min hjälpsamhet, att jag kunde förklara och hjälpa till med skolarbete, var uppskattad.\nJag var också duktig på att stava.  Jag var bäst i klassen på det. När fröken i åk 5 blev irriterad på att barnen stavade så ojämnt, föreslog hon och nästan tvingade att klassen skulle ta extra lektioner i rättstavning för henne (och betalade för dessa extra lektioner).  Jag var den ende som inte deltog: jag var nämligen den ende som stavade helt felfritt. \nDetta delvis eftersom jag läste ganska mycket. Vi hade många böcker hemma.  Och så läste jag i stora syskonens skolläseböcker.\n  Lustigt nog historien upprepades senare i Sverige:  jag blev den bäste på att rättstava i min svenska högstadieklass också… Trots att vi var max 2 färska invandrare i klassen där. Tynneredsskolan i Västra Frölunda, Göteborg. Även mitt totala ordförråd var stort och hjälpte mig mycket i mitt skolarbete, mest i engelska som var nybörjarspråk för mig  – jag kunde ju ”alla” de internationella orden, som knappt någon av mina jämnåriga kunde: just eftersom jag läste så mycket. Det var därmed ingen tillfällighet att jag fick skolans bästa resultat på Standardprovet i svenska i åk 9, under mitt fjärde år i Sverige! (Den tidens Centralprov).  Lärarna gjorde ingen stor sak utav detta. Min klassföreståndare Ella Olsson nämnde det nätt och jämnt. Men på sommaren efter träffade jag killen som kom tvåa där på Tynneredsskolan. Och han visste och bekräftade att jag kom etta.  Jag hade 121p av 140, han hade 120. HANS lärare nämnde det.        Men långt senare i livet blev min svenskastavning och grammatik faktiskt sämre.  Det hänger delvis samman med psyket.  Under perioder när det var körigt och jobbigt blev avläsning och rättstavning märkbart sämre: plötsligt förstod jag hur dyslektiker kan tänkas ha det…\n\n\nÅter till tågresan hemifrån till färjeläget i Swinoujscie(?)…Så kom vi av tåget. Tåget var lite efter tidtabellen, så det var stressigt.  En kort tullvisitation; det allra mesta var ju avklarat i förväg.  Och så iväg till färjan som just skall gå.  Men funktionärerna ropar:  Vänta lite, wysiedlency - de fördrivna - skall med!\nSå vi hann med färjan Swinoujscie – Ystad. Vi fick egen hytt som vi ju betalt för i dollar. Med fönster, så vi kunde se de jättelika vågorna…  Ja det gungade rejält!  Den stora orkanen 1969 22? September var under uppsegling.  Den orkanen som fällde ner stora delar av Sveriges skogar och där flera människor omkom…  Vi kom i alla fall fram helbrägda.  Vi hade knappt någon aning om hur det skulle vara.  Vi visste bara att vi skulle komma fram i kvällningen.  JAG hade en föreställning att far skulle ge sig iväg ut på stan, och med sin skoltyska försöka få något jobb, så vi fick möjlighet att ta oss vidare någonstans. Vi hade ju inga penningreserver; man fick inte föra ut pengar eller värdesaker utomlands, speciellt inte utländsk valuta…   Men ingalunda.  Så snart vi kom av båten ropade några människor på kajen:  Scholem Aleikum! (Senare fick vi veta att detta var judar ifrån församlingen i Malmö som brukade vänta in färjan ifrån Polen).  Far svarade:  Aleikum Scholem!  Frid med eder!  Eder vare frid med!  På hebreiska.  Och så snart tullen fick klart för sig vilka vi var, dvs flyktingar, fördes vi åt sidan till ett väntrum. Vi och ytterligare en familj…  Och efter en stund kom det ett par folkabussar som körde oss till en flyktingförläggning i närheten.  Själva förläggningen var enkel, i arbetarbaracker.  Men som matsal användes matsalen på ett lyxhotell; säkerligen ortens Societetshuset, dvs stora badhotellet…  Rikligt smörgåsbord och hela baletten… Nå det varade inte länge, 2-3 dagar, tills orkanen blåst förbi.  Och så bussades vi till en mera permanent flyktingförläggning, i vårt fall  i Kisa några mil ifrån Linköping. En gammal AMS arbetarförläggning.\nDär inkvarterades vi i arbetarbaracker.  Varje person fick ett litet men eget rum. 12 el 14 personer och rum per barack.  Gemensamt pentry, vardagsrum med TV och tidning (Östgöta Correspondenten).  Två toaletter, två handfat, en dusch.  Vi i familjen organiserade vårt eget lilla vardagsrum, iom att föräldrarna bodde tillsammans i samma rum.\nVidare matsal med kök, skollokal.  Kontor.  Det var en 3-4 personer i lägerledningen, 2-3 kokerskor, 1-2 lärare i svenska och enklare samhällskunskap. Maten i matsalen var rätt enkel, men riklig. (personalen fick egen, bättre mat).  Städning gjorde mest vi själva mot lite extra fickpeng.  En familj / liten grupp en vecka i taget.  Det var en åtråvärd och uppskattad syssla och extrainkomst… Vi fick fickpengar, men de var inte stora.  Men det är klart, var man inte rökare å sparsam så kunde det räcka till lite extra ibland, ja man kunde spara lite…  Tex  två bröder, unga polska byggnadsingenjörer, köpte sig tillsammans en gammal begagnad bil, en Volkswagen bubbla  275 kr kostade den (kanske 2500 kr i 2021 års penningvärde?)…  De var ju händiga så för dem var det ett glädjestrålande fynd…\nVilka fanns i lägret.   Ett antal polsk-judiska familjer och par. Några få polska katoliker, som de nämnda bröderna. (De KAN ha varit av judisk påbrå de också, men jag tror de var katoliker.  Ingen gjorde iaf någon sak av detta).  Det fanns ett antal unga vuxna tjecker, efter 1968-händelserna. Ett par barnrika romska familjer. Jag är osäker på deras ursprungsland, men jag minns inte att de talade vare sig polska eller tjeckiska. Och så fanns det ett antal blivande gästarbetare, huvudsakligen från Jugoslavien.  En av dem kom långt senare att bli min stora systers äkta make.\nEfter några veckor sorterades flertalet unga vuxna ut; dvs blivande eller nuvarande studenter. Inklusive mina syskon, både systern å brodern.  Dessa förflyttades till Marstrand, där de fick en mera intensiv språk- och introduktionsundervisning…  Alltså ingen blandning av intellektuella med analfabeter, som sker ofta på dagens SFI-kurser…  Och den satsningen var rätt.  Så gott som alla av dessa fortsatte ju i högskola förr eller senare, och gjorde karriärer här i Sverige… Min bror t.ex. blev så småningom läkare och senare även en filosofie doktor i medicin. Några blev mycket kända.\nVi andra kämpade på.  Föräldrarna gick på den interna skolan på förläggningen.  Vi skolpliktiga barnen gick på grundskolan i närheten.  Jag fick hoppa över åk 6, och börja direkt i åk 7.  Detta eftersom det var flera andra av oss barn skulle börja på högstadiet, så vi skulle kunna hjälpa varandra.  Och det vart ordnat extra svenska lektioner på högstadiet, 6 timmar per vecka. Det var jag, en grekisk tjej och en tjeckisk pojke i vår lilla studiegrupp.  Det slår mig nu att de andra barnen måste ha kommit till en studiegrupp där de kunde engelska.\nAv den ömsesidiga hjälpen blev det inte så mycket utav. Vi placerades i olika klasser. De andra klasslärarna ordnade med 2 faddrar till var och en.  Jag tycks ha blivit utan… Det VAR två killar som var lite extra hyggliga mot mig, men ingen har någonsin sagt mig om de var mina faddrar… Så jag fick i sak klara mig själv så gott det gick.  Det var tufft.  Men man måste överleva, så överlevde, det gjorde jag, lite som i en dimma.  Kämpade på och överlevde. Lyssnade och kollade, slog upp i min lilla ordbok, etc… Hängde på med klassen helt enkelt. Det var iofs ingen som var elak mot mig. Även om jag förstod att en och annan var främlingsfientlig i det tysta.  ETT problem var gymnastiken.  Eller rättare sagt, sedvänjan att klä om, duscha och basta naken… Jag var helt ovan och jätteblyg för nakenhet…  Jag var också för feg att skolka från bastulektionerna, som jag ju ändå inte deltog i.  Så när de hade bastu  varannan fredag på gympalektionen, satt jag på bänken i omklädningsrummet, vänd ifrån dem.   För kolla på ville jag ju inte heller: var jag för blyg att själv visa mig naken, så inte skulle jag kolla på dem heller….Lite småudda att ingen lärare eller klasskamrat reagerade.  Men de kanske uppskattade att jag satt kvar ist för att skolka??  Men jag tror faktiskt att efter ett tag började jag i alla fall att duscha… Jag minns det inte klart, men jag minns att vid denna tid läste jag några böcker av Jack London, som skrev mycket om boxare…  Och jag bestämde mig att om någon skrattar, hånar eller gör elaka gester, så kommer jag att slå ner denne. Vänster krok mot käkvinkeln och rak höger mot solar plexus…  Men till min stora lättnad; ingen skrattade, och därefter kunde även jag duscha efter gympan…. Eller blev det så först senare i Göteborg?   Många och långrandiga ord.  Men det visar att till synes små problem kan upplevas som jättebekymmer i individens ögon…\n\nUnder tiden läste föräldrarna på förläggningens skola.  Sökte  jobb så småningom, etc.\nOch så fick vi napp.  Far fick en s.k. arkivarbetartjänst på Handelshögskolan i Göteborg. Just det arbetet gick faktiskt ut på att jobba i arkivet.  Jag minns inte riktigt mammas första jobb, KAN ha varit något ”simpelt” typ tvättcentral på Sahlgrenska.  Men även hon fick arkivarbetarjobb så småningom.  Säg att det redan då var på Musikvetenskapliga institutionen i Göteborg.  Där hon huvudsakligen sysslade med stencilering och kopiering av arbeten, uppsatser och häften.  Lönen var så där, men ändå marknadsmässig.  Arbetskamraterna på institutionen var bra.\n [Det var rätt många äldre flyktingar som fick dylika arkivarbetarjobb.  Några andra kunde få riktiga jobb i sina yrken, men kanske med halva lönen.  Obducenten och rättsläkaren Jovan Rajs som kom till Sverige från Jugoslavien vid denna tid beskriver fenomenet.  Både han, obducenten, och hans hustru Dina, arkitekten, fick dylika äkta jobb för kanske tredjedels eller halva lönen. Lönen var låg, men jobbet var riktigt, och räknades in i meritförteckningen. Dina Rajs tex kunde därmed skaffa sig titeln arkitekt SAR, dvs Svenska Arkitekters Riksförbund som man kunde få tidigast efter tre års arbete som utbildad arkitekt.  Och därefter kunde de söka normala, fasta tjänster med normal lön. Ett MYCKET bättre system än dagens praktikanställningar och andra arbetsmarknadsåtgärder som sällan eller aldrig leder någonvart]\nVi fick hyra bostad ute i Västra Frölunda. En modern 4:a.  Lite bosättningslån och startlån, så vi kunde köpa lite enklare möbler.  Samt ett bidrag ”Kungens gåva”.  Det är flera andra flyktingar från den tiden som nämner denna ”Kungens gåva” i sina memoarer.  Jag fick aldrig någon riktigt bra förklaring vad det var exakt. Hovförvaltningen känner iaf inte till den.  Gissningsvis ville man betona att detta var ett engångsbidrag, inget som skulle återkomma. Ja, vi tog tacksamt emot detta som en gåva ja.\n[Hit kom också vår lår med tillhörigheter och vardagsgrejor, som vi fick ta med ifrån Polen.  Hade vi någon nytta av dem? Ja och nej.  Ja, där och då, under vår första tid, hade vi viss nytta.  Tallrikar, köksgrejor, sängkläder. En del vanliga kläder… Lite kristaller och pynt.  Men vi växte ju ur det mesta efter ett par år.  Och mycket av grejorna och kläderna kunde ju köpas för småpengar i Second Hand affärerna, typ Myrorna.  Även om jag har kvar några av tallrikarna från Polen, och använder dem än.    De är ett kärt minne.   Far hade inte heller mycket nytta av sina yrkesredskap.  Jag tror han lagade sin egen och mammas proteser en gång eller två med dem… Men det var allt.]\nOch jag och pappa pratade med rektorn på skolan, Tynneredsskolan, Västra Frölunda Göteborg. Mina betyg var goda nog att jag kunde gå upp i åttan.  Men vi bad att jag skulle göra om 7:an.  Jag har ju ändå hoppat över åk 6, så jag förblev jämnårig med mina nya klasskamrater… Och detta var säkert rätt beslut.  Skolgången gick bra för mig, jag hade bra betyg, klart över medel.  Både i svenska som modersmål(!), och matematik. Engelskan lite sämre, men jag hankade mig fram ändå; jag hade ju så stort ordförråd och kunde massvis med internationella ord -  mången engelska ord är i sak internationella ord. Bra både i SO- och NO-ämnen.   4,25 i slutbetyg.   Jag avstod ifrån hemspråksundervisning – jag hade ju mycket kluvna känslor gentemot Polen.\nUngefär likadant sedan på Naturvetenskapliga linjen på Schillerska gymnasiet…. Snittet blev 3,95.\nSålunda.  Vi, flyktingar från den tiden, kom vanligen i jobb eller utbildning inom ett år.  Arbetskraftsinvandrarna inom ett halvår, ofta ännu tidigare. Liv på bidrag eller socialen var sällsynt. Däremot sjukpension förekom i några få fall som jag känner till.\n\nATT vi var färdigutredda innan vi kom, eller allra senast medan vi var på utbildnings/ flyktingförläggningen, hjälpte förstås till.  Och vi fick adekvat hjälp [som vi var och är tacksamma för] men inget bidragsregn över oss.  Vi fastnade alltså aldrig i något bidragsberoende eller blev institutionaliserat hjälplösa… Detta ändrades som bekant senare, under 70-talet och därefter.  Men det är en annan historia.\n\nMor fick aldrig arbete inom sjukvården.  Det blev arbetslivet ut som en sån där stencilering / vaktmästaretekniker, först vid Musikvetenskapliga institutionen,  senare på en arkitekturavdelning på Chalmers. (Kan ha varit kortare inhopp på andra ställen i början). Däremot hade hon fina arbetskamrater och berömliga chefer.  Professorer som visste vad det innebar att vara chef.  Både i helg och i socken. Både vid glada högtider och i sorg.\nFar var först arkivarbetare vid Handelshögskolan. Sedan fick han vara arkivarbetare vid Tandläkarhögskolan.  Där han fick förbereda tandproteser och modeller av munnen och tänderna, så studenterna hade något att öva sig på.. Studenterna och lärarna uppskattade honom mycket.  Han var  ju proffs på riktigt! Och kunde hjälpa snabbt också när det ”sket sig”.  Och gav studenterna givetvis små tips och råd.  Drömjobb? Nej. Ledningen vägrade att erkänna att han var proffs. De låtsades att han var ett upplärt biträde med ett enkelt manuellt jobb, och fick betalt därefter…  Så far hämtade sin hatt och gick.  Sedan fick han jobb på Förbränningsmotorteknik på Chalmers, skötte om avdelningsbiblioteket.  Jobbet gick bra, far var samvetsgrann. Men historien upprepade sig.  Far ville att han skulle stå i personalmatrikeln som Biblioteksansvarig, eller åtminstone Biblioteksärenden, och ej enkom nämnd som biträde. (Han visste ju att han inte kunde benämnas som bibliotekarie utan formell utbildning. Men det var ju han som själv skötte om biblioteket, så vadå biträde).  Professorn vägrade blankt. ”Med arkivarbetare gör vi som vi vill med”.  Då sa min principfaste far:  ”Med professorer som är dåliga människor och urusla chefer, gör jag som jag vill med. Härmed säger jag upp mig, adjö!”    På intervjun med näste professor, på Husbyggnadsteknik, berättade far precis vad som hänt. Professorn steg upp, bad om ursäkt för sin kollegas dåliga uppförande, bad att få skaka hand och bad far stanna på Husbyggnadsteknik.  Även här fick far ta hand om avdelningens bibliotek.  Och med professorns och avdelningens mandat, byggde han ut biblioteket, trots en begränsad budget.  Skaffade in litteratur genom att utnyttja systemet med utbyte av eget producerat material och tjänster och gentjänster.  Intervjuade fortlöpande forskarna och lärarna om deras behov; så biblioteket hade ett aktuellt och välbehövligt innehåll, deltog aktivt på avdelningens möten, etc… Jag besökte det biblioteket kanske 10 år efter hans pensionering.  Biblioteket fanns kvar och fungerade. Bibliotekskorten med hans handskrift fanns kvar.  (lite senare kom datorisering; det lär ha blivit förändringar, där liksom överallt annars).\n\nEfter sin pensionering startade far en liten antikhandlarfirma.  Han specialiserade sig på antik kinesisk porslin. Skapade och drev en liten butik i Antikhallarna i Göteborg.  Han hade sinne för skönhet!   DN´s lördagsupplaga hade en stor artikel om honom där.  Rent ekonomiskt blev det inga stora plus,  DET affärssinnet hade han inte.\n\nFöräldrarnas sista tid:\nMor gick i pension.  Och bara några få månader därefter upptäcktes det att hon hade cancer. Jag tror det var tandläkaren som upptäckte det! Att en viss fantomsmärta i kinden var vanlig hos cancersjuka. Det visade det sig att det var metastas från lungcancer.  Kanske inte så konstigt, mor rökte ganska mycket livet igenom. Historiken blev tragisk.  Tid till lungröntgen tog sin lilla tid. OCH de fick vänta på resultatet från själva lungröntgen en hel månad!!! Sedan var det en serie undersökningar: En förundersökning om hon var stark nog att ta nästa undersökning, om hon var stark nog för operation??  Så vänta i veckotal på undersökningar (som mor klarade av väl) och på besked, etc…  Till slut, flera månaders ångest och väntan på nästa steg, opererades ena lungan bort.  Sjukvården fungerade alltså valhänt, men kirurgerna var genomgående duktiga. Man kan förstås spekulera vad hade hänt om de helt enkelt opererat henne genast?! Men det fanns metastaser.  De strålades men  utan framgång. Mor led, tappade smak, hade smärtor. Men var tapper och härdade ut trots ångesten, trots smärtorna. Man började planera för alternativa och experimentella behandlingar, men så dog mor på sjukhuset mitt i natten… Tur att den närvarande sjuksköterskan insåg direkt vad som var på väg att hända, och kunde applicera lämpliga cocktailar och hjälpmedel och ge sin medkännande hand… Familjen samlades i sjuksalen på morgonen där mor redan lagts tillrätta.  Jag tog en serie bilder på fri hand,  långsamma 1/8 sekund. Nästan alla bilderna var knivskarpa…  Jag måtte ha varit egendomligt superfokuserad där i nödens stund.  Eller om man så vill, behovet att fokusera och hålla händerna stilla, hjälpte mig att bevara min sans, att förhindra sammanbrott…\nMor fick en kyrklig begravning, av en präst i Svenska kyrkan, med inspiration från Rysk-ortodox kyrka i begravningsritualen.\nFar fick leva länge än, som änkling.  Han sörjde på många olika sätt speciellt de första åren.  I övrigt klarade han sig bra. Både att han klarade av att städa och laga mat… Blev mindre benägen för diverse krämpor(!) och höll humöret uppe så gott det gick. Men även hans slut blev jobbigt. Först blev han allteftersom blind.  Han klarade sig ändå OK. Maten köpte antingen vi barnen, eller också den turkiske butiksägaren i lilla servicebutiken i närheten bar upp beställningar. Det största bekymret var att de stängde av sopnedkastet.  Man skulle nu istället ner i ett låsbar soprum på gården och sortera ut soporna… Det är enkom därför han fick be om hemtjänst…  Sedan en dag hände det. Han ramlade (antagligen fick han en liten propp i hjärnan) och bröt handleden, utan att det var klart att han bröt handleden.  Så han försökte hanka sig fram därhemma. Gick inte. Vi fick tillkalla ambulansen. Han fick armen gipsad, vårdades på sjukhus ett antal dagar, etc.  Men hade ändå svårt att klara sig därhemma. Det fick bli korttidsboende… Jag besökte honom där ett antal gånger. Skalade äpplen (ffg i mitt liv!).  Han var klar i huvudet in i det sista, men det märktes att slutet började närma sig:  stundtals var han ibland lite förvirrad i vissa småfrågor.  Och så en natt dog han där i sömnen…\nHan var passiv medlem i Mosaiska församlingen i Göteborg.  Så han begravdes mha Mosaiska Församlingen i Göteborg, i deras begravningskapell på Judiska begravningsplatsen invid Norra Kyrkogården, där mor redan låg.  Själva gravsättningen blev på den allmänna kyrkogården i samma grav som mor.  Men församlingens Schames (vaktmästare) iförd sin rituella huvudbonad, i hans fall en rysk-judisk traditionell keps, följde med kistan till graven…\nOch sedan fick vi tömma lägenheten…  Det vart ju jobbigt det också.  Sortera ut alla pappren, kasta.  Dela och fördela… Ordna upp dödsboet.  Där syrran tog hand om detta. Själva tömningen av möbler och slutstädningen skötte en firma som sysslar med sådant.  Det blev inte ens dyrt. \n\n Livet som invandrare var (och är) ofta och på många sätt ett liv lite utanför.  Det gäller i hög grad mig, men gäller säkert mången invandrare. Svensken är i allmänhet artig, vänlig och trevlig.  Men in i de inre kretsarna blir man sällan inbjuden eller insläppt.  ETT exempel:  Bingolotto. Programledaren Leif Loket Olsson var en mästare på att småprata med dom som ringde. Kunde få var och en att slappna av, att känna sig välkommen.  Också de mest svårpratade.  Med ETT undantag: jag lade märke till att ringde någon och hade hörbar brytning, så småpratade han inte alls.  Det kom istället ofelbart frågan om man trivdes bra i Sverige….\nJAG hade för övrigt den lustiga kombon av dåligt musiköra, med det faktum att jag har en ganska bra språkkänsla och känsla för språkets nyanser.  Jag fick bra betyg i ämnet svenska som modersmål. Och klarade mig fint på tolkutbildning och tolkarbete.  OCH blev godkänd som lärarkandidat, trots att det kom ut misstänksamma inspektörer ifrån lärarhögskolan.  Ja, rent av hörselpedagoger kollade om jag talade tillräcklig tydligt och bra för hörselskadade elever.\nDäremot blev min svenska sämre senare i livet, när motgångarna och utmattningssymptomen kom.\n\nSå. Svårigheter såsom invandrare har jag haft.  Inklusive svårigheter på arbetsmarknaden. Allt är dock inte enbart otur eller min brytning. Eller svenskarnas klädsamt dolda fördomar. Det fanns givetvis OCKSÅ mina personliga fel och brister. Vem är perfekt??  Naturligvis har jag mina fel och brister, och ibland har jag handlat eller betett mig fel eller dumt.   Däremot vet jag att en etnisk svensk, med mina fel och brister, INTE hade haft samma svårigheter på arbetsmarknaden eller i det sociala livet. \nMen har jag fått flak här i Sverige i min egenskap av jude / person med judiska rötter?  Svårt att säga. Det kräver en analys och lite resonemang.\n Det är bara EN person som jag är säker på var halvfientlig mot mig personligen, just eftersom han visste att jag var jude. Jag vet, eftersom han muttrade något sådant vid ett tillfälle.  Och emedan han var facklig förtroendeman där, medförde detta ett gnissel i härmed förenade situationer så länge han beklädde denna post.  EN tänkbar orsak att flak inte är större, är att flertalet svenskar inte är medvetna om att namnet Zylberstein är ett judiskt namn, och speciellt typiskt judiskt namn om man kommer från Polen. Eller att de polacker som kom 1968-70 hade i allmänhet judisk bakgrund. För de flesta svenskar är det ett tysktklingande namn.  Eller möjligen, ett namn som förekommer i Polen.   Jag själv säger helt enkelt att jag är född i Polen, och kom hit som flykting 1969…. Resten berättar jag enkom vid direkt förfrågan.  Men naturligtvis är det många som vet. (Övertygade antisemiter lär veta!).  Och vad dessa människor tänker i sitt stilla sinne kan jag inte veta.  Gissningsvis förekommer det tyst antisemitism här och där. Liksom en tyst allmän främlingsfientlighet hos många. Men i Sverige är det ju numera illa sedd att vara en öppen antisemit. Eller en öppen främlingsfientlig. (Utom anonymt på Flashback). Och de flesta svenskar är konfliktundvikande. Det är troligt att en del av de typiska svaren på jobbansökan: tack för visat intresse, men vi går vidare med andra sökanden – trots goda referenser och  goda meriter mycket lämpliga för tjänsten ifråga – har denna bakgrund. Ibland har jag kollat; och den som faktiskt fick tjänsten hade lägre meriter än jag, fastän jag inte ens kallats till intervju.  Det är  trots allt ganska få intervjuer som jag har ”smällt”. I allmänhet kallas jag helt enkelt inte till dem. Eller inte får ett jobb som jag mänskligt sett att döma, ”borde” ha fått eftersom jag tjänat in det på alla sätt och vis; tx via långa och fruktbara praktikperioder.\nDetta är givetvis funderingar och spekulationer.  I allmänhet finns det ju flera andra behöriga sökanden.  (Det vart lättare på arbetsmarknaden före 1992). Och de kan ofta skylla på att jag har en hörbar brytning i mitt uttal när jag väl är på intervju.  Hur som, arbetsgivaren väljer fritt vem de vill ha, när man väl har släppt det strikta meritvärderingssystemet. Arbetsgivaren väljer. Och påfallande ofta väljer man med tanke på fikarummet och umgänget där. Eller tar en till av samma sort.\nHur som..  Det är möjligt, ja troligt, att ibland har mitt efternamn varit tungan på vågen till nejet.\nDet HAR varit flera fall av märkligt beteende, där folk ställt sig märkligt ogina. Nån gång öppet fientliga.  Och där vi INTE haft någon situation som de kunde välja att missförstå och därför haft anledning att välja att vara fientliga. I jobbsammanhang, men faktiskt även inom bridgen.\n[Liknande kan sägas om min far och mor: sällan eller aldrig öppen flak här i Sverige, men ibland var det en udda ogin behandling.]\nHär måste jag påpeka att tex på Flashback är det mycket vanligt med grov antisemitism. Och de annars ganska petiga moderatorerna där tycks inte beivra det. Nu är ju Flashback vad det är, med en salig blandning av både visa och fåvitska deltagare. Diverse existenser samlas också där och hukar anonymt bakom sina skärmar.  Men man ser ibland en seriös, ja sympatisk forumit.  Som uttalar sig kunnigt och väl - men plötsligt kommer i förbigående en antijudisk släng….   \nAntisemitismen förekommer, även om den är numera mest i det tysta,  anonymt bakom skärmen.\n\nJo, förresten. Minnena kommer in.   Det MÅSTE ha varit saker som jag förträngt / glömt, saker under de tidigare åren. Vem vill älta gamla oförrätter?? Normalt är det bäst att glömma och gå vidare.  För jag minns min reaktion på 90-talet. När det blev vanligt med invandring av muslimer. DÅ lade jag märke till att muslimer fick överta mycket av det flak som traditionellt tillkom judar, och jag minns min lättnad härför.   Detta måtte gälla fortfarande. Och ses faktiskt ibland även på Flashback. Där mången antiislamist / rabiat antimuslim medger att då är judarna bättre; de försöker iaf  anpassa sig och ta seden dit de kommer. Och det är ett talande medgivande, för Flashback är genomsyrad av  antisemitism… [Ps: våldsam antisemitism förekommer bland vissa muslimska grupper, tex i Malmö, men jag märker inte av dem, jag som inte bor i Malmö...]\nSammanfattningsvis:  antisemitismen är på intet sätt lika grov här i Sverige som det kan vara på andra håll. Men den finns, helt klart. Att säga något annat vore att hyckla.  \nSamma kan sägas om allmän främlingsfientlighet.  Den finns, eller i alla fall; fanns.  Men nuförtiden är det inte PK att vara öppet främlingsfientlig, möjligen med undantag hos SD-anhängare…\nSålunda kan många av mina svårigheter på arbetsmarknaden ofta förklaras med den allmänna, men delvis dolda, främlingsfientligheten. ETT exempel:  Svensk-libanesen Nadim Ghazale (polismannen) beskriver det i sin bok.  Efter fullgjort gymnasium med goda betyg skulle han och hans bäste kompis söka jobb. De följde varandra genom alla skolår, de hade exakt samma meriter. Fast den ene var duktig fotbollspelare, den andre var ishockeyspelare. Det var den enda skillnaden förutom namnen. Så de skrev tillsamman texten till jobbansökan, men hade då olika underskrifter. Och skickade var sin jobbansökan till en mängd tänkbara arbetsgivare  Kompisen blev kallad till 7 olika intervjuer. Nadim till ETT, och det var från hans fd rektor som kände honom väl…\n\nFörresten.  Nu när jag skriver, minnen och tankarna strömmar till.\nTvå intressanta exempel, där jag deltagit med insändare där det varit aktuellt.\nDen ack så typiska ”kritiken mot Israel”.  Vanligen under en tunn förklädnad som försvar av palestiniernas rättigheter och deras väl.  Vanligen märks detta att det inte är någon äkta debatt; eftersom kritikerna är helt ointresserade av konstruktiva förslag, lösningar eller kompromisser. Att påpeka att även den palestinska sidan, tex Hamas,  gör fel.  Eller de omkringliggande arabstater. De är enbart ute efter att fördöma Israel. Att göra Israel och judar illa. Det brukar vara en ohelig allians; antisemiter, nazister, men också delar av vänstern. Och numera även de palestinier och andra araber som fått asyl i Sverige. Och som gisslan har man med en och annan naiv svensk, som helt uppriktigt tror att här gäller det att hjälpa palestinier…   [Ps.  jag säger inte att Israels regering eller israelerna alltid handlar rätt eller otadligt eller smidigt. Lååångt ifrån. Och jag beklagar djupt de enkla palestiniernas situation.  Men palestinierna blir inte hjälpta genom enögda hätska och hatfulla kampanjer mot Israel.  Då blir det enbart polarisering. Då sluter israelerna sig bara ännu mera och tänkbara lösningar och kompromisser blir ännu mera avlägsna]\nEtt annat exempel på samma tema var debatten om koscherslakten i mitten på 90-talet.  Den var en illa kamouflerad attack mot judar.  Den här gången huvudsakligen mot de judar som lever i Sverige. Jag deltog flitigt i vår lokala tidning, NLT.  Inte för att jag äter koscherkött eller något, men jag kunde inte med de skriande halvlögnerna och lömska halvsanningarna.  Med okunskap och orättvisan… Och eftersom det var några skaraborgare som tog upp saken på insändarsidorna i vår lokaltidning, så gick jag i svaromål och debatterade mot dem…  Samma här, gisslan var välmenande men naiva svenskar som trodde saken gällde djurens väl. Eller helt enkelt blev upprörda att djuren slaktades(!).  En del reagerade också rent intuitivt: det är obehagligt med tanken på att få strupen avskuren. Men jag läste de veterinärutredningar i saken som gjorts; och hamrade på att ett snitt med en riktigt vass kniv, skickligt genomfört, känns knappt. Och sen svimmar djuret inom några få sekunder pga blodtrycksfall i hjärnan.   Här blev det en tragikomisk avslutning.  Det var en som med stor patos berättade att han kommer från en lantbrukarsläkt, att de alltid tog som en självklarhet att ta väl hand om djuren, från födelsen till slakten…  Antydandes att för ”vissa andra” är det inte alls lika noga med det…  Jag kontrade kraftfullt.  Skrev bla att judarna har ju alltid haft stränga djurskyddsföreskrifter; flera exempel är faktiskt nämnda redan i Bibeln.  Att jag går med att moderna slaktmetoder, rätt genomförda, ÄR de skonsammaste.  Men fram tills helt nyligen, det är de judiska slaktmetoderna som var avsedda att vara de mest humana…  Och här tog debatten slut.   Den tragikomiska upplösningen kom några månader senare.  Tidningen hade flera rapporter att man upptäckt mången vanvårdade djur och djurhållningar här i Skaraborg…   Men skribenten ovan, eller någon av de andra debattörerna, har inte hört av sig… Vare sig med protester mot dessa missförhållanden och vanvård, eller med ursäkt. Inte i tidningen och inte till mig privat. Så för mig blev saken därmed klar.  Han med patos var inte en hederlig debattör och vittne som råkat ha fel. Han var en ful, manipulativ och lögnaktig antisemit.\n\nSvenskarna är konfliktundvikande, och ofta finkänsliga på fel sätt vid personliga kontakter. Och det är iofs jag också…. \n Jag har en ganska bra förmåga att avläsa situationer.   Det märkte jag och fick bekräftat under min lärarutbildning, tex när jag diskuterat olika klassrumssituationer med mina handledare och studiekamrater. De tyckte att min förmåga här att avläsa situatiner var mycket god. \n\nJag vet inte hur mycket och hur detaljerat jag skall skriva.  Ganska många minnen är jobbiga minnen, och det gör ont att återvända till dem…\n\nMin identitet; den religiösa och den nationella.\nJag blev uppfostrad som en icke troende, närmast en ateist. (Även om vissa judiska inslag fanns) Men när jag blev en ung vuxen, så vaknade intresset för min bakgrund. Främst då min judiska bakgrund. Så jag började läsa på. Bibeln, och främst Gamla Testamentet, dvs Tanakh.  Också böcker av judiska författare, tex serien av Harry Kemelman om amatördetektiven rabbinen Small som samtidigt är en underbar föreläsningsserie i judaistik…  Och se.  Jag blev påverkad. Min religiositet väcktes. När jag läste texter som skrevs som om Gud fanns, började jag själv tänka och uppföra mig som om Gud fanns.  Det är alltså Gud Fader jag erkänner och bejakar.  Jesus är för mig en historisk person, en stor rabbi, erkänd och respekterad rabbin även av andra samtida judar än sina lärjungar och följeslagare.  En god jude.  Pieta är för mig sinnebilden av en förtvivlad moder, en jiddische mamme, förtvivlad över sitt barns svåra död och andras grymhet. En sinnebild där man gjort en judisk man illa… Just eftersom han var jude.\nMen jag är ingen renlärig jude.  Snarare en privatreligiös  djupt inspirerad av judiskt tro och filosofi. [fö jag är jude enkom enligt en liberal judendoms tolkning: enligt ortodoxin  är det en judisk moder som ger judendom i arv, ej en judisk fader.  Men det har jag inga problem med. Tanakh upprepar gång på gång: främlingen som bor inom dina portar, och följer dina lagar och sedvänjor, behandlas på samma sätt som om han vore jude] \nAv judiska helger firar jag huvudsakligen Jom Kippur.  Jag fastar ett drygt dygn, helgar, studerar det judiska, och avslutar med en högtidlig måltid på förnatten.\nJag har även anskaffat en mängd judaica föremål och böcker, och studerar böckerna. Läser lite jiddisch.  När jag spelade bridge i Göteborg, såg jag till att min representationsklubb var Hakoah, trots att jag spelade huvudsakligen på de vanliga klubbarna i staden.  Jag var mentor och partner åt en gammal judisk dam, en överlevare; Josefa Stahl (RIP). Jag är fortfarande medlem i en förening för de polska judar som kom hit 68-70.  Mm mm.\nI övrigt har jag en del privata religionsfilosofiska tolkningar och idéer, som jag inte skall vidareutveckla just här. Den kommentaren jag har om det, är att judisk tradition tillåter egna tolkningar och funderingar…  Det finns ingen uppifrån given dogm eller likriktning som alla judar måste följa slaviskt vad gäller tankar. Så länge man inte förnekar själva sitt arv och sin bakgrund, dvs en judisk identitet, och uppför sig som en anständig, hygglig människa, är man välkommen att tänka själv.   Det är enbart konvertiter som faktiskt måste hålla sig noga till regler och ritualer.\n\nHustrun är kyrkvärd och fullmäktigemedlem i vår lokala församling av Svenska Kyrkan. Jag följer ibland med till kyrkan i byn och lyssnar på predikan. (Deltar dock inte i trosbekännelsen eller nattvarden.) Har ofta stort utbyte av det; jag får här ofta religionsfilosofiska insikter av predikan. Jag njuter helt enkelt av atmosfären i ett Guds hus. Passar alltid på att köpa och tända ett par tre ljus; för bortgångna nära å kära, för bortgångna släktingar kända och okända. För alla goda människor. För alla älskade och älskande djurs själar.  Jag tänker mig också att mina kyrkobesök hjälper hustrun; det har säkert sina sidor att heta fru Zylberstein och vara kyrkvärd och fullmäktigemedlem…\n\n Min identitet.  Identiteten är sammansatt, och beror på.  Jag ÄR svensk, iom att jag är svensk medborgare. Jag bor och lever i Sverige och för Sverige. Jag är införstådd och lojal med svensk lag, sedvänjor och traditioner. (även om jag har synpunkter här och där). Deltar alltid i firandet av Svenska Flaggans dag / Nationaldagen.  Etc. I vissa sammanhang ser jag mig själv som en svensk nationalist; jag vill Sveriges bästa.  Men samtidigt, jag har fortfarande min brytning (trots att jag gjort flera ambitiösa försök att arbeta bort den).  Och därmed, så snart jag öppnar munnen, blir jag påmind. Och vad jag än gör, är det alltid någon som påminner mig om att jag inte är infödd svensk. \nPolack?  Under många år hade jag svårt med det polska. ”Kluvna känslor”.  Men tiden läker många sår. Med tiden lärde jag mig att det stora flertalet polacker, liksom faktiskt Polens företrädare, beklagar och rent av går i djupt ångest för händelserna 68-70.  Den judiska kulturen NU har det lättare i dagens Polen än på min tid! Därmed känns det lättare för mig att åter bejaka min polska bakgrund. Numera reser jag ibland på turist / bridgeresor till Polen. Och berömmer Polen för att där kan man titta på polsk TV, och där talas ett mänskligt språk som man förstår…      Deltar på polska forum och har inte längre svårt att skriva ”vi polacker”, och liknande… Läser polska böcker. Besöker när jag kommer åt polska butiker i svenska städer och köper sernik (polsk ostkaka), makowiec (vallmokaka) och Wedels ”fågelmjölk” samt flytande getmjölkstvål…  Jag använder också gärna en del polska uttryck där de passar, nödtorftigt översatta till svenska. ”korven är inte åt hunden” ”för höga trösklar för våra ben”, dvs ”sånt är inte för oss” respektive  ”ovanför vår nivå” eller ”hit är vi inte välkomna”. Mm.  Ibland har jag kontakt med rysktalande.  Inte för att jag känner mig som ryss, men för mammas skull.\nSå identiteten är komplex och beror delvis på omständigheter.  Än är jag svensk, ja rent av svensk nationalist.  Än är jag en svensk jude. Eller då, svensk med polskt-judiskt bakgrund.  Och än är jag polack, eller iaf en person med polskt-judiskt bakgrund…  Och ibland är jag bridgespelare, kattägare och djurvän, rättvisans och sanningens förkämpe, etc… Eller rent av en Mensch.\n\nJag träffade Lena min blivande hustru, på Bibliotekshögskolan i Borås. Efter ett av de långa nattpass där jag skrev mitt specialarbete uppe på dataavdelningen, gick jag ner till skolrestaurangen och åt frukost.  Och Lena var den första där för dagen…  Vi satte oss vid samma bord. Pratade…\nNågot år senare fick jag ett gravvik som gymnasiebibliotekarie i Örnsköldsvik.  Och Lena råkade få jobb i grannkommunen Nordmaling. Så det är klart hon besökte mig.  Det ena gav det andra, vi blev goda vänner, och snart nog upptäckte jag att jag var kär, och det vart nog ömsesidigt…  Den vägen blev det…  Vi gifte oss i Stockholms Rådhus.\nSedan fick vi bägge jobb i Gällivare – Malmberget och var där i dryga 4 år.…  Jag som gymnasiebibliotekarie där, och Lena som chef på en filial / skolbibliotek, med mycket barnverksamhet. Och där föddes vår son Jonathan… Något år därefter flyttade vi ner till vackra Lidköping, eftersom Lena fick här ett mycket bra jobb som barnbibliotekarie. Hennes drömjobb!  Men det var vid den tiden som Sverige fick en ekonomisk kris med massiva nedskärningskampanjer, och arbetsmarknaden för bibliotekarier kollapsade.  Nu blev det många sökanden för varje tjänst som utannonserades! Och eftersom det är som det är,  placeras jag ju alltid sist i kön. (Tidigare när jag var ende behörige sökande, eller där den eventuella medtävlare hade synbart lägre meriter, då fick ju även jag jobb). Jag fick aldrig igen jobb som bibliotekarie, trots meriter och referenser… Fick ingen hjälp av AF eller någon annan heller. Det blev till att sadla om och hanka mig fram som lärare… Och  även ta formella lärarutbildningar, etc. Men det var ungefär samma visa där, bara arbetsmarknaden klart större och därmed, fler möjligheter.\n\nI Gällivare fick vi vår älskade son, Jonathan. Jag brukade följa Lena till BVC barnmorskebesöken. Så en dag får vi ett larm:  De upptäckte höga värden på äggvita?  Alltså en hotande havandeskapsförgiftning.  Så nu måste Lena ta det jättelugnt…  Det blev inte bättre av att de upptäckte att barnets huvud verkade vara för stort för bäckenöppningen.  Så pga bägge dessa skäl, planerade de för kejsarsnitt 10 dagar före beräknad nedkomst.  Jag följde Lena hela den processen. Medföljande make fick smörgås och kaffe på rummet enbart efter födseln. Men Lena skulle ju få kejsarsnitt…  Så jag fick vara med på avdelningen, men fick klara mig själv bäst jag kunde… Äta kunde jag ju på sjukhusets kafeteria, eller köpa en macka och bära upp. Jag fick vara med på operationen, där jag satt invid Lenas huvud.  Lena hade ryggmärgsbedövning, så hon var vaken. Jag fick rent av klippa färdigt av navelsträngen  Men jag minns momentet när jag blev tvungen att sticka hem för att duscha och byta kläder trots att Lena behövde mig...  Hur som, en fantastisk upplevelse där i denna superkvinnliga, varma atmosfären på BB-avdelningen…  Där jag fick snällt agera en vallack. En bild inte helt obekant för mig som ridit så mycket som yngre.…  När Jonathan väl togs fram, var han en välskapt gosse på 2,2 kilo.  Så han hade ju säkert passerat genom bäckenbotten öppningen. Mätte de fel??  En fördel med planerad kejsarsnitt var att medan Lena låg på avdelningen med sitt hopsydda kejsarsnitt, så var Jonathan de första ett par dagar planerad att vara i kuvös. De tog inga risker där i Gällivare! Stadens och Landstingets fäder såg till att de hade riktigt bra resurser på lasarettet, inte minst på BB-avdelningen.  Och det var jag som fick bada honom och ge honom lämplig välling (den vänliga personalen instruerade o hjälpte mig).  Så där fick jag ett fint intro i barnskötandets ädla konst…. Han tog sig utan större problem, och slapp kuvösen efter någon dag.\nSenare hjälptes vi åt, Lena och jag. Lena gav bröst ganska länge.  Jag kompletterade med välling. Bytte blöjor, etc.  Jag tog också ut föräldraledigt ett halvår, och skötte då om Jonathan på dagarna.\n(Vi tog alltså ut var sitt halvår).\nEn intressant småbarnstid. När man upptäcker att barnets väl alltid måste gå först, därefter hustrun, och ens egen bekvämlighet först i tredje hand.  Att det GÅR att fortsätta med egna hobbyns och sysselsättningar (för min del delta i fotoklubb, kibitza handboll och fotboll och vara medlem i handbollsklubbens styrelse).  Men då måste man planera och hitta kompromisser.  Antingen att jag och Lena bytte av vakten:  Om jag vill se på tre ungdomsmatcher i handboll på raken, så får jag kanske strunta i den första halvleken: vänta på att Lena kommer ifrån jobbet, så byter vi, jag kastar mig i bilen och kör. Och senare kanske strunta i sista halvleken också, om Lena själv skulle iväg någonstans. Eller att jag helt enkelt tar Jonathan med mig.  Ser till att det finns reservblöja med, lite hushållspapper, något att äta, något att dricka. Etc…  Folk var förstående och sympatiskt inställda. Och Jonathan var en snäll och förnöjsam gosse.\n\nJonathan ärvde och tog efter våra talanger.  God språkkänsla fick han men slapp mitt dåliga musiköra.  Så tex.  Han insåg redan som baby att mitt uttal inte var riktigt som andras. Så här tog han efter mamma.  Han hade aldrig någonsin några uttalsfel efter mig! Men orden fick han ifrån mig.  Jag märkte det många gånger: På förmiddagen råkar jag säga något nytt ett lite ovanligt ord. Han tittar på mig lite, men följer med.  Nästa dag använder han själv ordet, på rätt ställe och i rätt sammanhang; och tittar på mig för bekräftelse… Ett roligt exempel: En dag satt vi och jag berättade som jag ofta gjorde om kroppens funktioner. Denna dag berättade jag om tarmar.  Nästa dag satte sig Jonathan på soffan tätt invid sin favoritdagisfröken, tittar henne i ögonen, och frågar i djupaste  förtroende: Gittan, har du tarmar?  (Gittan berättade om det).\nEtt annat roligt exempel.  För arvspengar ifrån mor köpte jag en första begagnad dator. En tidig 386. Dessa datorer fick ju ofta diverse avbrott. (Oftast var det bara att starta om datorn). Då kom fram en text på engelska.  Jonathan var 4-5 år vid den tiden, kunde inte läsa än. Han frågar mig vad som står där.  Jag avläser så gott jag kan – mitt engelska uttal är riktigt dåligt.  Han reagerar genast:  Aha, du menar…. Och så säger han samma ord på perfekt engelska…(Jo, jag hör skillnaden mellan god och felaktig engelska).    Han lärde sig väl språkmelodin ifrån TVn kantänka. DET språkörat fick han väl ifrån Lena, Lena är duktig på språk, kan härma dialekter,  och musicerar lite.  \nSnart nog lärde sig Jonathan att läsa också, med vår välvilliga uppmuntran och lite hjälp… Och redan som knappt sju-åring satt han där i soffan, läste i ”Hemmets läkarbok” för att hitta stavfel…  Han var så liten så benen låg utsträckta vågrätt på dynan, och fötterna stack rakt upp ovanför kanten.  Och därför kallade jag honom för Fossing…\nMed tiden utbildade han sig i Växjö till översättare, och jobbar nu heltid hemifrån via Nätet som översättare engelska – svenska. Hans uppdragsgivare är ett flertal utländska företag.\n\nNågra ord om svenska talesätt och sedvänjor, där  invandraren lätt går fel.\n”Här är det raka puckar, vi svenskar talar öppet med varandra”.  Nja. Svensken är konfliktundvikande och säger sällan sin ärliga mening. Vanligen springer man istället bakom ryggen till chefen.  Frasen ifråga används som en ursäkt av de enstaka få svenskar som faktiskt vågar vara uppriktiga…\nDu ringer om ett utlyst jobb.  Får ett vänligt besked:  Jag är väldigt upptagen just nu, var snäll återkom om två veckor… Löfte?  Nej, ha inte för stora förhoppningar. Sannolikt hoppas han hitta en helsvensk… I allmänhet när du ringer igen två veckor senare så säger han med beklagande att nu är tjänsten tillsatt. Men han sade inte nej direkt, för han vill gardera sig att ifall han inte hittar någon annan så kanske tar han dig ändå.  Dessutom känns det obekvämt att ljuga.  Så?? Har de bestämt sig att herr Zylberstein kommer i allra sista hand, blir du inte hjälpt av att du får komma på intervju redan i första läget. De hittar alltid på något svepskäl att inte anställa dig om de har en acceptabel helsvensk sökande.  Således, det är bättre att få besked ”kom tillbaka om två veckor” än att få ett nej direkt, men ha inga förhoppningar och bara vänta.  Fortsätt att söka jobb!\n”Här är det högt i tak”.  Det är en fälla.  Man måste lyssna sig in; väldigt ofta är det inte alls högt i tak.\nEn nyanställd förväntas ha ögonen med sig, hugga i, ta initiativ. ”Visa framfötterna”. Men det är minerad mark.  Samtidigt skall man ju ligga lågt och undvika att trampa andra på tårna… Social kompetens är alltså mycket viktig: att kunna känna av signaler och situationer. Är du osäker så fråga hellre om lov än att du gör bort dig. Likaså att vara påfallande duktigare / effektivare än de redan anställda är förstås inte populärt.\nSvensken har en ovana att tappar han tråden, så tror hanhon genast att det är invandraren som hoppat med samtalsämnet eller virrat till… Istället för att utgå ifrån att vad som än sägs,  så anknyter man direkt till det som han själv nyss sagt… Att det är exakt samma samtalsämne.\nSvensken spelar inte alltid med de gängse spelreglerna när han har med invandrare att göra. Jag skippar exemplen och resonemangen, måste dock påpeka att fenomenet är vanligt…  \n\nMen samtidigt.  Som invandrare måste man ta seden dit man kommer.  Det är bara att gilla läget och försöka anpassa sig så gott det går.  Detta gäller ALLA framgångsrika invandrare.  Man KAN ha sina synpunkter och smågnälla bland de egna.  Man KAN gärna delta på fritiden i föreningar som organiserar gamla landsmän eller ens religion. De flesta framgångsrika invandrare har gjort det!   Men man måste integrera sig så gott det går, anpassa sig så gott det går.  Det ÄR infödda svenskar och svenskor som är ”riktkarlar”.  Språk, att ha jobb / skola och anknytning till arbetsmarknaden är viktigt… Sålunda, hellre ett lågt betalt men hederligt jobb än säg, förmånliga bidrag. Om du har alls någon valmöjlighet.  Att gå på bidrag typ ”socialen” mer än som tillfälliga undantag är förödande. Sedan hamnar man i inlärd hjälplöshet. Det blir enklare att gå på bidrag och försörjningsstöd än att jobba eller anstränga sig… Gamla kunskaper och färdigheter förtvinar… Utanförskap skapas och befästs. Så. Kämpa!!! Offerkoftan är en urdålig allierad… …[Det finns överraskande många friska helsvenskar som vanemässigt lever på socialbidrag, även unga som knappt gått ut gymnasiet, men det är deras problem och deras rätt. DE är ju helsvenskar; deras utanförskap är inte alls lika synlig.]  \n Så ur denna synpunkt det välmenande talet att ”Sverige har ingen kultur” som tex Mona Sahlin har sagt – var förödande.  Avsikten var vällovlig; att få invandrare att känna sig välkomna.  Men det gjorde ju bara svårare för nya invandrare att anpassa sig, att smälta in… Att bli goda nya svenskar.  ATT de flesta invandrare klarar av att manövrera och anpassa sig bra, bekräftar att SD har väldigt ofta väldigt mycket fel, inte att mottagningspolicyn de senaste 40 åren varit optimal eller bra.\n\nNågra ord om mina hobbies genom åren.  Det har varit, förutom flitigt bokläsande av fack- och skönlitteratur. Att skriva kortnoveller. Ta del av olika kurser. Pingis. Att rida lektionsridning på ridskola, inkl några sommarläger. Spela schack (och vara juniorledare), och spela bridge. Foto.  Kolla mycket på bollsporter, främst handboll (lokallag, ej på TV). Föreningen för Russian Blue-katter.  Jag satt också med  i flera olika styrelser i de föreningar där jag var med. Schack, Foto, Handboll. Bridge. Fackförening (DIK).  Varit ”vuxen på stan” samt blodgivare. Delta på olika nätforum, bla i Historia och Religion. Flashback. Facebook. Instagram. Kolla på Youtube; framför allt historiska och många fakta- och informationsprogram, men också mycket snuttar om altruism och hjälpsamhet djur emellan.  Och om goda människor som hjälper djur; som tex föder upp för hand en kull föräldralösa kattungar hittade på gatan.  Voice of kids är också fint.  Så mycket talang det finns därute redan hos unga!  Och de tramsar inte sönder som man gör i svenska talangprogram.  Numera spelar jag också rätt mycket internetbridge, och agerar även mentor för juniorer där.   Rådgivare i kattfrågor på olika  svenska och internationella kattforum.  Jag har just skrivit ett häfte om ”Socker, Fett, Motion” som jag säljer via Tradera. (Mindre socker och snabba kolhydrater, mera fett, mera hemlagad mat och mera motion).\nFamiljen har och har haft katter, Russian blue katter. De har nästan alla jobbat som avelshanar.  Den förste av dem, käre Jamusjkin, råkade försvinna vilse ett par dagar just när vi flyttat till Järpås.  Oy och ve!  Intensiv sökning överallt!!! Halva byn deltog i söket! Men han kom fram… Ödet var oss nådigt än en gång.  Som en återbetalning av tacksamhetsskulden började jag fungera som rådgivare och hjälpare åt hemlösingar och cat rescuers, via Internet.  Jag deltog och deltar fortfarande på olika kattsajter. Svenska, polska, utländska… Numera är det mest ett stort engelskspråkigt internationellt kattsajt, baserad i USA, men vi har medlemmar i hela världen.  Jag deltar som Rådgivare i underforumen för Hemlösingar, för Dräktiga och kattungar, samt för Vilken ras liknar jag?\n\nJag har  gått gymnasiet, Naturvetenskapligt program.  Med goda men inte högsta betyg (3,95 i snitt).  Tagit en fil kand i Biologi och Statskunskap. Tagit tolkexamina och tolkkurser. [Tolkexamina; av Kommerskollegiet Godkänd /Auktoriserad tolk, samt Rättstolk; de har en intressant bakgrund:  jag märkte att jag höll på att bli halvspråkig; min polska blev allt sämre.  Att studera till tolk var ett sätt att aktivt jobba med språket.   Och så började jag umgås med katolska polacker igen…]  Jobbat som städare på Sahlgrenska, maskinpassare på Pripps. Medhjälpare på stor Second Hand, inkl möbellyft… Jobbat en hel del som tolk och översättare.  Jobbat som hemspråkslärare. Gått Bibliotekshögskolan i Borås.  Tagit Högskoleprovet; 1,8.   Arbetat som bibliotekarie, huvudsakligen som gymnasiebibliotekarie i Norrland.  Senare tog jag även en formell utbildning till lärare, både i SO ämnen som i NO-ämnen. Och jobbat som lärare ett antal år.  Bland annat i Rinkeby. Och på en ungdomsvårdsskola (SIS §12hem). Varit museiman. Det vart tyvärr jättetrögt att få jobb i min egen hemkommun i mina egna yrken. Trots goda meriter och utmärkta referenser,  bla från mina praktikperioder som jag gjort delvis i hemkommunen. Så blev jag ändå tvungen att söka (och få) lärarjobb i Stockholm.  Hur som, barnen kallade mig redan ifrån början för Super Mario.  Och jag vill gärna tro att de inte hade gett det vänliga öknamnet till en lärare de inte tyckte om.  Jag var kanske som mest framgångsrik med dyslektiker och till synes ”svaga” elever, men som var villiga att jobba på.  ALLA dessa gick framåt.  Ibland tog det bara några få timmar, ibland nästan en hel termin. Men genombrottet kom alltid. Udda nog, mången stökig elev knöt också an till mig, trots att jag inte har någon pansarnäve. Både helsvensk och invandrad elev.  Antagligen just för att jag inte provocerade deras självkänsla och försvar. Uppmuntrade ist för att försöka kväsa eller dominera. De ambitiösa gick förstås framåt.  De omotiverade och de manipulativa hade jag däremot svårt med…. Och det är dessa som brukade springa till rektorn och gnälla bakom min rygg…\nDessemellan var jag periodvis arbetslös. Mot slutet hade jag ett antal sysselsättningar för långtidsarbetslösa, bla. ett par perioder på kyrkliga Second Hand (inkl mycket lyft och tung fysisk ansträngning – vilket var OK och skönt att märka att jag pallade för). Och ett par perioder på Vänermuseet i Lidköping. På den första av dem skulle jag bla scanna in och beskriva gamla foton på människor och platser. ”Andersson, foto taget 1890 av fotograf Werner Lindhe” som enda beskrivningen -  Jag tog på mig som extra uppgift att hitta, exakt identifiera och beskriva personerna och deras familj, yrke och historik.  Det kändes djupt meningsfullt och symboliskt för mig.  Det var nästan som att ge dom för länge sedan döda och försvunna deras liv åter…  Jag var duktig på det.  Jag medverkade även mycket aktivt i en stor utställning: Slaget om Vänern. Kom med idéer och var bollplank, tog fram material. Skrev mycket utställningstexter, både skönlitterära och facktexter. Var deras historiesakkunnige. Samt var med på ett hörn på ett par andra utställningar. Mm. De ville faktiskt ge mig en anställning, men Arbetsförmedlingens usla rutiner svek mig återigen. Men när det andra tvååriga passet på Vänermuseet inte ledde till fast jobb, trots utmärkta förutsättningar, och trots att jag ALDRIG var borta från jobbet eller varit sjuk, och ställt upp på ALLA deras extrabehov;  fick jag nog…  Ja.  Ondskan har många ansikten!... Jag orkade inte längre med karusellen och arbetslösheten.  HADE jag haft ett jobb så hade jag fortsatt!  Också om det vore ett fysiskt, manuellt jobb.  Nemas problemas. Men så var det inte!… Så det blev till att gå i tidigare pension.  Mindre pengar men jag slapp äntligen den ständiga stressen.\nJag måste slå fast att AF fungerade dåligt och är knappast till någon reellt hjälp.  De var aldrig otrevliga mot mig, men rent professionellt fungerade de jätteuruselt.  De missade flera öppet-mål chanser att säkra mig lämpliga jobb. Tex på Vänermuseet (Vänermuseet ville faktiskt ge mig en deltid efter första perioden), genom att helt enkelt göra det de påstod att de gjorde. De har heller aldrig hjälpt mig att få praktik eller anställning inom mina yrken, dvs bibliotekarie och lärare… Trots att det funnits praktikplatser – tex på skolbiblioteken här i kommunen. De tillsatte praktikanter i dessa jobb – men obehöriga praktikanter som inte kunde få dessa jobb som fast anställning. Medan jag som faktiskt HADE reella chanser till att så småningom få det jobbet som fast; inte fick möjlighet att få in en fot in [eller att åtminstone fräscha upp mina färdigheter] genom att få denna praktikplats.   I ett slående fall gav de ett helårsvikariat som gymnasiebibliotekarie här i kommunen, ur en pott avsett just för arbetslösa yrkesmän, åt en bibliotekarie som HADE fast jobb, men som ville se sig om lite… Alltså ett rent fel ifrån AF, direkt stridande mot anvisningarna och regeringens intentioner… Jag sökte hundratals jobb, ej enbart inom mina yrken, utan ALLT inom pendlingsavstånd som jag hade kunnat åta mig och fullgöra tillfredsställande.  Och en hel del jobb utanför pendlingsavståndet; givetvis framför allt bibliotekariejobb då.  Men förgäves.  (Stockholmsjobben som lärare oräknade). Bara ETT jobb avböjde jag, någonsin.  De ringde från skolan där jag praktiserat här i Lidköping, och också vikarierat någon dag för min fd handledare. Och ville nu att jag skulle ta ett dagspass på avdelningen för utvecklingsstörda… Jag avböjde.  Jag hade inga färdigheter eller mental beredskap där. Och min oförmåga här skrämde mig…. Jag tänkte också; de vill inte släppa in mig till att jag jobbar med vanliga skolbarn i det yrket där jag är utbildad för, jag kan det och är duktig på.  Men nu vill de att jag tar hand om barn som jag inte alls har någon utbildning eller färdighet för….\nEtt misstag utav mig, för jag fick inga fler erbjudanden från kommunens lärarvikarieförmedling… Men såvitt jag minns, det är ENDA gången jag avböjt ett hederligt jobb som jag fått en chans på. \n När man ÄR äldre, minskar chanserna dramatiskt.  Att man varit långtidsarbetslös, bryter, har utländsk bakgrund, minskar chanserna också.\nJag gick i en tidigarelagd pension.  Mindre pengar, men mindre stress som arbetslös, och jag slipper tjafset…\n\nPS.  Just när jag avslutar dessa rader, bryter Kriget ut;  Ryssland överfaller Ukraina…\nJag läser nyheterna och analyserna därifrån ett par timmar varje dag. Youtube har mycket. Många mycket kunniga polska kommentatorer, engelska snuttar, svenska program… Deltar på forum. Skickar pengar, ber böner, etc, osv.\nEn stor mängd tankar och känslor virvlar inne i mig…\nNågra mycket personliga reflektioner. Min historia är en flyktings historia; både far, mor  och vår familj… Och nu blev det återigen flyktingvågor här också. Människor som är helt lika oss… Klädsel, mobiltelefoner, deras kärlek till sina husdjur… Kristna, muslimer, judar och religionslösa.\nTvå observationer. Den statliga flyktingmottagningen ukrainarna får, är på många sätt sämre än den flyktingmottagningen som skett under de senaste 40 åren. De får knappt några bidrag eller hjälp alls.  MEN de får jobb och mången volontär hjälper dem…Till skillnad från många andra flyktingar.  Det är i mångt och mycket en blixtbelysning och illustration att vår flyktingmottagning under många år, var välment, men helt missriktad.  Att vara hygglig är bra, men ogenomtänkt, felriktad välvilja är av ondo och skapar inlärd hjälplöshet och beroende av bidrag hos många. Och minskar viljan att ge personlig hjälp hos allmänheten å arbetsgivare.\nDen härmed sammanhängande observationen är att mången fd flykting, ofta av mellanöstern ursprung av namnen att döma, har inte alls förståelse eller sympati för dessa ukrainare. Lite udda; själva fd flyktingar borde de väl vara solidariska med andra flyktingar, kan man tycka... ”Men ukrainarna får ju jobb, så det måste vara öppen rasism”.  Men de reflekterar inte alls över att sett på det svenska sättet,  där man mäter allting med satsade pengar och anslag, så får ju ukrainarna mycket mindre och sämre hjälp än de har själva har fått.. Vare sig per månad eller i antalet år… Hur som, återigen en bild av en länge missriktad flykting- och invandringspolitik.  Det fungerade bättre på min tid, och jag är fortfarande tacksam!\nMen det nästan värst av allt ur min personliga synpunkt är; jag har ju ryska rötter, och min far har överlevt i Sovjet. Jag har hittills haft positiva tankar om det ryska folket som sådant, och faktiskt om den ryska staten.  Men nu faller mycket av detta samman. Speciellt som ryska soldater och officerare uppträder i detta krig bokstavligen som orcher, säkerligen med högsta ledningens goda minne…    Så länge kriget fortgår och innan en rättfärdig fred har ingåtts; och de visat ånger bot och bättring, går det därmed inte att bejaka något ryskt… Det är en stor känslomässig förlust för mig och mina syskon. Även om jag vet att många ryssar, kanske de flesta, är mot kriget och överfallet av Ukraina… Men de har svårt att protestera högt; det är inte bara den massiva statliga propagandan, men även hot om 15 års fängelse för ganska måttliga protester… Och jag vet ju hur det brukar vara i dylika diktaturstater…Straffen är kanske inte alltid hårda i praktiken. Men det är ajöss till bra jobb och utbildning på bra skolor också för släktingar till de som protesterar eller deserterar från armén… \nDet känns tungt på många vis.\n\n Jag ber för Ukraina och det ukrainska folket varje dag, för deras seger över ondskan och för deras överlevnad som stat och folk. Jag ber för alla de ”utlänningar” som på alla olika vis hjälper Ukraina och dess rättfärdiga sak. Jag ber för fredsvänner inom det ryska folket… Jag ber för dom, ryssar och ukrainare, som HAR begått onda gärningar, att de besinnar sig och gör ånger bot och bättring…  Så att de kanske kan bli förlåtna. Jag ber för djuren i Ukraina.  Husdjuren, lantbrukets djur och de vilda djuren. Och de hemlösa djur och de som försöker hjälpa dom. Jag ber för en omvälvning i Ryssland…  Jag ber till Gud i namn av alla helgon, både de gamla och de nya…  Och i Ukraina har det uppstått dessa dagar ett stort antal nya helgon och martyrer…  Kända och okända…  Men jag har kunnat skaka fram några nya ryska helgon också…\n                 \n                     Stefan Zylberstein, Järpås  februari  2022   (ps:et skrivet sept 2022)",
        "modified": "Wed, 21 Sep 2022 09:54:44 GMT",
        "option_labels": [],
        "topic_item": {
          "label": "Din levnadsberättelse",
          "label_i18n": {
            "sv": "Din levnadsberättelse"
          },
          "type": "Textarea",
          "uuid": "d58e5ff5-763f-4b84-8899-6cde6498c6c7"
        },
        "uuid": "9bfd13d5-47de-43a9-8eb9-a67f3d116697"
      },
      {
        "created": "Wed, 21 Sep 2022 09:51:10 GMT",
        "display_value": "September 1969",
        "modified": "Wed, 21 Sep 2022 09:51:10 GMT",
        "option_labels": [],
        "topic_item": {
          "label": "Ankomstdatum till Sverige:",
          "label_i18n": {
            "sv": "Ankomstdatum till Sverige:"
          },
          "type": "Textarea",
          "uuid": "ab9f42d8-a2cc-4eb1-928a-8a7ff91747ab"
        },
        "uuid": "1ad62c63-aeed-40df-9ecc-6e30b2a41b75"
      },
      {
        "created": "Wed, 21 Sep 2022 09:51:10 GMT",
        "display_value": "Zabkowice, Göteborg, Lidköping",
        "modified": "Wed, 21 Sep 2022 09:51:10 GMT",
        "option_labels": [],
        "topic_item": {
          "label": "Tidigare bostadsorter:",
          "label_i18n": {
            "sv": "Tidigare bostadsorter:"
          },
          "type": "Textarea",
          "uuid": "187d0728-3c06-46f4-95c3-43bf8b3c4b91"
        },
        "uuid": "e48fb1c3-950d-45c8-a185-d6cf05c7f992"
      }
    ]
  },
  {
    "archive_code": "M5/00015",
    "contributor": {
      "birth_year": 1946,
      "display_name": "Aleksander Ratz",
      "gender": "man",
      "place": "Stockholm",
      "uuid": "47e86485-dec7-4774-947e-77e9e0acabcf"
    },
    "coordinates": "",
    "created": "Thu, 10 Nov 2022 15:40:52 GMT",
    "license": "CC BY",
    "media": [
      {
        "created": "Thu, 10 Nov 2022 15:38:44 GMT",
        "dms_id": "019EBtFgS9DnY",
        "license": "CC BY-NC",
        "mime_type": "application/vnd.openxmlformats-officedocument.wordprocessingml.document",
        "modified": "Thu, 10 Nov 2022 15:38:44 GMT",
        "name": "Aleksander Ratz Levnadsberättelse.docx",
        "order_by_number": 1,
        "owner": "Aleksander Ratz",
        "topic_item": {
          "label": "Ladda upp filer",
          "label_i18n": {
            "sv": "Ladda upp filer"
          },
          "type": "Media",
          "uuid": "e58ae7fd-30f9-4443-883a-e91dcd26770a"
        },
        "type": "document",
        "uuid": "790d63a8-c092-4d57-a148-c3a512025cf0"
      }
    ],
    "modified": "Thu, 17 Nov 2022 12:58:11 GMT",
    "presentation_url": "https://minnen.se/tema/vi/20121",
    "published": true,
    "school_class": {
      "grade": "5",
      "name": "5A"
    },
    "submitted": false,
    "title": "",
    "title_i18n": {
      "sv": ""
    },
    "topic": {
      "name": "Vi, de fördrivna",
      "name_i18n": {
        "sv": "Vi, de fördrivna"
      },
      "uuid": "0f976fb0-b14b-4ef8-8bf9-84f3f07e1736"
    },
    "uuid": "c9d72aab-fa10-4eb6-be19-1493237dd8c4",
    "values": [
      {
        "created": "Thu, 10 Nov 2022 15:40:52 GMT",
        "display_value": "Information \nNamn: Aleksander Ratz\t\t\t\t\t\t\t\t\t\nFödelseår: 1946\nKön: Man\nNuvarande bostadsort: Stockholm\nTidigare bostadsorter: Göteborg, Warszawa, Gdansk och Krakow\nAnkomstdatum till Sverige: oktober 1969\nMin levnadsberättelse\nEn del av min levnadsberättelse finns beskriven på Centropas.org, anteckningar som min mor gjorde samt inspelningar av intervjuer inom ramen för Centropa projektet. Det finns även en inspelning av en intervju med mig på Polin Museet i Warszawa\nGrundstrukturen till berättelsen kan man se i figuren nedan \n\n\n \nJag är född den 11 juni 1946 i Krakow (Polen) \nMina föräldrar tillbringade tiden 1939–1946 i Sovjetunionen och studerade där på olika tekniska högskolor.\nMina föräldrar var heltidsarbetande som ingenjörer. Jag gick i en statliga förskola, grundskola och så småningom i en prestigefylld gymnasieskola: Reytan gymnasiet. Jag har alltid tyckt om lära mig nya saker och var ett aktivt och duktigt barn och klarade mig rätt så bra. \nÅren 1949 till 1969 bodde vi i ett villaområde (Mokotow) i Warszawa. Många år senare ,1994, när jag arbetade för Volvo Trucks i Poland bodde vi på samma lilla gata i 3 år.   \nJag gick i en skola utan religionsundervisning och när den infördes (1956?) i skolorna var det en nunna som undervisade. Hon talade om för mig -inför hela klassen- att jag inte fick vara med. Vi var 3 eller 4 judiska barn. Mina föräldrar var varken troende eller praktiserande judar.\nAtt jag hade en faster som emigrerade från Polen till Israel 1946 samt att jag hade släktningar i Kanada och Australien fick jag veta långt senare.\nKontakt med min faster Hedi (Israel) och hennes familj etablerades först efter att vi emigrerade från Polen (1969) och med kusinerna i Kanada och Australien i början på 2000-talet\nMin fru Tola \nTola är den viktigaste person i mitt liv och har påverkat, direkt och indirekt, viktiga beslut /händelser i mitt liv och våra barn och barnbarn\nTola och jag har varit gifta i 52 år men har känt varandra ännu längre tid. Vi träffades som unga scouter i Polen. Våra 3 söner och deras familjer är en ständig källa till glädje och stolthet. Barnbarnen är en väsentlig del av våra liv. \nMartin född 1972, gift med Sofia (Barnen: Simon, Eliot och Anton)\nJakob född 1975, gift med Margit (Barnen: Noah, Sacha och Aron)\nBenjamin Född 1985, gift med Fanny (Barnen: Judith, Leonard och Esther)\nBerättelsen kommer att handla huvudsakligen om tiden i Sverige och är ett försök att beskriva förändringar i våra liv och även ett försök att förstå varför vi har levt som vi har gjort\n\nMina föräldrar och syster\nMina föräldrar, Emilia (2015) och Martin (1989) var båda födda 1921\nDeras liv är dokumenterat i Emilias anteckningar (finns både på polska och tyska samt på www.centropa.org (på engelska och tyska)\nMin syster Malgosia är född 1952. Hon och hennes barn, Barbara, Julia och Nicolas bor samtliga i Wien i Österrike.\nDen antisemitiska kampanjen och emigrationen\nJag började studera på Tekniska högskola i Warszawa 1964. Jag läste samma inriktning som mina föräldrar gjort, dvs Maskinteknik.\nJag var inte speciellt intresserad av studierna, men hade inget ”bättre” förslag. Min inställning till dessa studier hade en viss betydelse för mina val lite senare i livet.\nDuktiga studenter fick erbjudande om att gå med i Kommunistiska partiet och så strax före sommaren 1965 fick jag från en lokal partisekreterare erbjudande om att ansöka om medlemskap.\nJag kände glädje och stolthet. Jag berättade nyheten för mina föräldrar och var ivrigt att svara positivt så snart som möjligt.\nMin Far som var medlem i partiet sade: ”Du har fyllt 18 år dvs. du är myndig. Det enda råd jag kan ge dig är att avvakta ett tag så att ingen i framtiden kan anklaga dig för att ditt beslut var förhastat eller inte genomtänkt. Sommar gick, sekreteraren kom inte tillbaka och jag blev mindre och mindre angelägen. Jag blev aldrig medlem i Partiet.\nFrån 12 års ålder var jag engagerad på olika sätt i scoutrörelse. Många av mina vänner är gamla scoutvänner. Vi har tillbringat många sommar- och vinterlov tillsammans och i tidig ålder lärt att ta ansvar för oss själva och även yngre personer. Det var en bra och trevlig skola.\nJag studerade Maskinteknik och våra föreläsningar och laborationer var i en annan del av Warszawa än Universitetet och Tekniska högskolan. Jag var inte direkt involverat i protestaktioner med hade många vänner och bekanta som var aktiva.\nMin Mor som hade en hög befattning inom Centrala Planeringskommissionen, fick i början på 1967 en viktig Sovjetisk medalj för förtjänstfullt arbete. Några månader senare blev hon avskedad med motivering en (ej officiell) att Säkerhetstjänster trycker på och vill att hon skall lämna sin befattning.\nHon fick så småningom ett annat arbete.\nMed tanke på hennes arbete bedömde mina föräldrar att om hela familjen skulle ansöka om tillstånd att lämna Polen så skulle vi få avslag. Om mamma däremot stannade kvar i Polen så skulle hon lite senare kunna ansöka om tillstånd att återförenas med sin familj och då kunna lämna Polen.\nFacit: Min mor fick vänta till februari 1972 för att förenas men min Far och sin dotter i Wien.\nDet visade sig i samband med en genomgång av Säkerhetsarkiv hos den polska säkerhetspolisen att beslutet (från 1968) att inte låta min mor lämna Polen gällde i fyra år.\n\n\nAnkomsten till Sverige \nInnan jag kom till Göteborg bodde jag 2 veckor i Wien tillsammans med min syster och far.\nUnder ett samtal med en vägledare på Tekniska Högskolan i Wien fick jag en kortfattad beskrivning av mina möjligheter att avsluta studierna i Wien:\nJag skulle först lära mig tyska, sedan ansöka om att få börja studera i 5 år \nInget system för studiemedel typ CSN fanns i Österrike för utlänningar.\nJag var statslös och det hjälpte inte.\nJag visste att i Sverige skulle det gå lite fortare men hur sakta det skulle gå hade jag ingen aning.\nAtt ordna det praktiska i Sverige :Boende, studier, körkort …\nJag kom till Göteborg från Wien i oktober 1969 och kunde bo hos min vän Henrik Rubinstein i studenthem Rotary. Där bodde redan rätt många av mina vänner från Warszawa. Jag trodde att allt skulle gå mycket fort och var inte förbered på att behöva vänta.\nVänta på att min flickvän skulle komma till Göteborg från Warszawa, att min Mor skulle få tillstånd att emigrera från Polen, att jag skulle avsluta mina studier, mm\nHenryk hade bokat ett möte med prof. Josef Kubat på Chalmers för att diskutera mina möjligheter att avsluta mina studier. Jag hade läst 5 år på Tekniska Högskolan i Warszawa och hade kvar drygt 1år kvar, trodde jag.\nMötet med prof J.Kubat resulterade i att jag fick ansöka om att få studera på Chalmers men jag fick vänta några månader innan beskedet från Universitets- och högskoleämbetet (UHÄ) i Stockholm kom. Chalmers skulle utse an kommission bestående av 3 professorer och de skulle bestämma min placering i studiegången.\nArbetsförmedlingen hade det totala ansvaret för flyktingar (hitta tandläkare, hjälpa till och skaffa kläder, etc). Jag fick kontakta fru Ringius på arbetsförmedlingen som hade hand om polska judar. Hon hade ett kontor på Viktoriagatan i Göteborg.\nMin engelska var begränsat men vi kunde förstå varandra. Mina utgångspunkter var: att börja en SFI kurs i Göteborg och sedan avsluta studierna på Chalmers.\nFru Ringius sa att hon hade en plats för mig på Marstrand och där skulle allt fungera bra. Efter en stund sade hon vänligt och bestämt att jag inte behöver åka till Marstrand om jag inte vill men då får jag klara mig på egen hand. Ingen hjälp från AMS\nVi skildes och jag började vandra från Viktoriagatan mot Götaplatsen och sedan längs Kungsportsaveny. Jag besökte restauranger på bägge sidor av Avenyn och frågade om arbete.\nNär jag kom till Hotell Rubinen fick jag erbjudande om att börja jobba inom grovdisk dagen där på.\nJag lämnade till fru Ringius tel nr till Henryk ifall hon behövde få tag i mig. Efter 10 dagar på Rubinen ringer fru Ringius och säger att hon har en plats på en SFI kurs i Göteborg med start 1 dec 1969\nOrdna ett rum på Rotary och alla andra saker var inte svårt. SFI kursen var speciellt anpassad för akademiker så det var mycket arbete men vi fick en bra start i Sverige\nDirekt efter 4 månaders kursen började jag arbeta på Chalmers och jobba med mitt examensarbete.\nLite senare fick jag tentera muntligt för 3 professorer:\n1.Termodynamik,\n2.Konstruktionsmaterial \n3.Arbetsorganisation\n\nTermodynamik var en traditionellt en rätt svår tentamen.\n Tentan i konstruktionsmaterial fick jag avlägga hos den kände prof Fischmeister som efter 3 timmars samtal -på svenska- konstaterade: Du kan ämnet så det godkänner jag, men jag har 2 språkliga anmärkningar:\nÄmnet handlar rätt mycket om värmebehandling av material och du har konsekvent pratat om  ”fastighet” i stället för ”hastighet” och den andra anmärkningen handlar om ett ord som inte finns i det svenska språket: ”ometaller”. ”Det heter icke-metaller”\nOrganisations-tentan: Jag hade med mig en lärobok (på polska ) som handlade om arbetsorganisation.\nJag fick visa och översätt en del bilder och diagram. Författaren och den polska examinator var samma person.\nEfter dessa tre tentor fick jag dispens från årskurs 1 och 2 samt delar av åk 3 och 4 \nJag lämnade mitt examensarbete strax efter tentorna och den 31 juli 1971 fick jag civilingenjörsexamen från Chalmers Tekniska Högskolan\nFrån inskrivning till examen på 1,5 år\nJag har kompletterat min civilingenjörs utbildning med MBA programmet på Handelshögskolan (1984-1986) i Göteborg\n\nArbete\nMitt första arbete i Sverige som grovdiskare varade inte så länge. Jag har även arbetat som stuveriarbetare, tidningsbud, assistent på Chalmers, fastighetsskötare i ett rivningshus i Lunden, sommararbetare på Lyckholms bryggeri, vikarierande lärare i teknologi i Nässjö\nJag sökte aktivt arbete som motsvarade min utbildning men hade begränsade insikter om den svenska arbetsmarknaden och skickade många ansökningar men fick inget arbete genom ansökningar. Ett företag svarade med vändande post: Vi anställer uteslutande personer med svensk ursprung. Jag var ju statslös och född i Polen\n14 augusti 1972 åkte jag ut till Volvo i Torslanda och sökte jobb.\nJag fick möjlighet att gå igenom alla 3 delar av Torslandaverken Pressverket, Måleri, Slutmontering och sedan välja vilken del tyckte jag bäst om. Det blev slutmonteringen.\nJag började dagen efter.\nLite senare under hösten sökte Volvo deltagare till en kurs för arbetslösa civilingenjörer.\nJag kom inte in eftersom jag hade ju arbete sade man till mig.\nMina försök att argumentera att mina Chalmers-vänner kunde också börja som montörer och jag straffades för att jag valde arbete framför bidrag hjälpte inte.\nJag sökte internt olika jobb och fick arbete som produktionstekniker i Pressverket på Torslandaverket i mars 1973\nEfter några år bytte jag arbete och gick över till Volvo Lastvagnar\nOlika befattningar genom åren:\nDiskare (Hotell Rubinen)\nStuveriarbetare (Göteborgs hamn\nBilmontör (Volvo Torslandaverket)\nProduktionstekniker (Volvo Torslandaverket)\nProjektledare (Volvo Lastvagnar)\nProjektledare (AB Volvo)\nRektor (Volvo Data Skolan))\nKonsult (Volvo Kompetensutveckling , Ergoma)\nMarknads och PR chef (Volvo Truck Poland)\nVD (NMCT)\nMarknadsansvarig Polen (GuardTools)\nMarknadsansvarig Polen (Mindmancer)\n\nFackförenings- och styrelseuppdrag\n\nJag blev kontaktad 1978 av en ledamot av styrelse för Civilingenjörsförbundet  (Cf) och så småningom blev jag ordförande för Lastvagnssektion, Västsvenska Regionen av Civilingenjörsförbundet. Jag har också varit ledamot av CFs Förbundsstyrelse.\nArbete med CF har bl.a. omfattat styrelsearbete i några av Volvos dotterbolag: Volvo Energi,\nVolvo International Development och Volvos Forskning och Utbildningsstiftelse\nTextalk AB (styrelseledamot och delägare)\nGlobal Direkt\nSwedish Business Club i Polen (en av grundare och ordförande under några år)\nVänner\nMina vänner bor i olika länder och vi försöker träffas mer eller mindre regelbundet. Pandemin har öppnat nya möjligheter och begränsat andra. Jag ”umgås” på Zoom med några vänner från grundskolan, gymnasieskolan ,Chalmers, Handelshögskolan och vänskapsföreningen QM (Qualified Minds)\nUnder de första månader i Göteborg träffade Tola och jag några svenskar som hjälpte oss och som vi fortfarande är vänner med: Peter, Ulla-Stina, Gunnel, Torgny, Ulla, Kjell, Anne, Pia, Willy, Monica och många fler. Tack för er hjälp med både stora och mindre frågor.\nJag har dessutom fått extra hjälp med det svenska språket av en kollega från Chalmers. Vi jobbade på samma institution under några månader (direkt efter en intensivkurs i svenska. Peter sa till mig: Här på Chalmers är det snälla och hjälpsamma människor men så småningom skall du som svensk civilingenjör arbeta med andra som inte är lika förstående och hjälpsamma. Han korrigerade och hjälpte mig med svenskan. På olika sätt bl.a. genom att avbryta, med medgivande från min sida, och korrigera formuleringar eller uttalet.\n\nReflektion\nJag har haft möjligheter att arbeta och leva i spännande tider och miljöer. En kombination av positiv inställning och förmågan att agera har gett mig många och intressanta erfarenheter.\nMin familj har hjälp mig i mycket väsentlig grad att forma pensionärslivet, sedan februari 2009. Det skapar nya möjligheter och källor till glädje och också möjligheter att vara behjälplig med barnbarn ( 7 pojkar och 2 flickor från 18 år till 5 månader) samt förmedla en del erfarenheter och familjehistoria\nMina barn är engagerade i det judiska livet i Stockholm och jag är med i styrelsen för Vänföreningen för Polska Judars Historia (Polin) i Warszawa",
        "modified": "Thu, 10 Nov 2022 15:40:52 GMT",
        "option_labels": [],
        "topic_item": {
          "label": "Din levnadsberättelse",
          "label_i18n": {
            "sv": "Din levnadsberättelse"
          },
          "type": "Textarea",
          "uuid": "d58e5ff5-763f-4b84-8899-6cde6498c6c7"
        },
        "uuid": "7c0ddba7-7f0e-4b99-9b0f-a297564c1d18"
      },
      {
        "created": "Thu, 10 Nov 2022 15:40:52 GMT",
        "display_value": "Oktober 1969",
        "modified": "Thu, 10 Nov 2022 15:40:52 GMT",
        "option_labels": [],
        "topic_item": {
          "label": "Ankomstdatum till Sverige:",
          "label_i18n": {
            "sv": "Ankomstdatum till Sverige:"
          },
          "type": "Textarea",
          "uuid": "ab9f42d8-a2cc-4eb1-928a-8a7ff91747ab"
        },
        "uuid": "cc966926-4072-4d81-ac9a-e2f236fa38ee"
      },
      {
        "created": "Thu, 10 Nov 2022 15:40:52 GMT",
        "display_value": "Göteborg, Warszawa, Gdansk och Krakow",
        "modified": "Thu, 10 Nov 2022 15:40:52 GMT",
        "option_labels": [],
        "topic_item": {
          "label": "Tidigare bostadsorter:",
          "label_i18n": {
            "sv": "Tidigare bostadsorter:"
          },
          "type": "Textarea",
          "uuid": "187d0728-3c06-46f4-95c3-43bf8b3c4b91"
        },
        "uuid": "302bee19-a076-414c-a92d-c2ee62c2e6a2"
      }
    ]
  },
  {
    "archive_code": "M5/00016",
    "contributor": {
      "display_name": "Maud Edgren Schori",
      "uuid": "7d395b2c-8dbb-4948-bd88-97a8e64a8a44"
    },
    "coordinates": "",
    "created": "Mon, 07 Aug 2023 08:42:02 GMT",
    "license": "CC BY",
    "media": [
      {
        "created": "Mon, 07 Aug 2023 08:40:44 GMT",
        "dms_id": "019EE5jKkVsBP",
        "license": "CC BY-NC",
        "mime_type": "audio/mpeg",
        "modified": "Mon, 07 Aug 2023 08:40:44 GMT",
        "name": "Intervju Maud Edgren Schori.MP3",
        "order_by_number": 1,
        "topic_item": {
          "label": "Ladda upp filer",
          "label_i18n": {
            "sv": "Ladda upp filer"
          },
          "type": "Media",
          "uuid": "e58ae7fd-30f9-4443-883a-e91dcd26770a"
        },
        "type": "audio",
        "uuid": "f552e3f9-87cb-4b9c-bd40-4d390d3ff82b",
        "owner": "Okänd"
      }
    ],
    "modified": "Mon, 07 Aug 2023 08:46:46 GMT",
    "presentation_url": "https://minnen.se/tema/vi/22678",
    "published": true,
    "school_class": {
      "grade": "5",
      "name": "5A"
    },
    "submitted": false,
    "title": "",
    "title_i18n": {
      "sv": ""
    },
    "topic": {
      "name": "Vi, de fördrivna",
      "name_i18n": {
        "sv": "Vi, de fördrivna"
      },
      "uuid": "0f976fb0-b14b-4ef8-8bf9-84f3f07e1736"
    },
    "uuid": "2b9c39c5-9c6d-4ba9-8fff-c45aa19f9035",
    "v2": false,
    "values": [
      {
        "created": "Mon, 07 Aug 2023 08:46:46 GMT",
        "display_value": "Maude Edgren Schori arbetade på den svenska ambassaden i Warszawa medan den antisemitiska kampanjen pågick och många polska judar ansökte om att resa till Sverige. Intervjun handlar om hennes erfarenheter från den tiden,",
        "modified": "Mon, 07 Aug 2023 08:46:46 GMT",
        "option_labels": [],
        "topic_item": {
          "label": "Din levnadsberättelse",
          "label_i18n": {
            "sv": "Din levnadsberättelse"
          },
          "type": "Textarea",
          "uuid": "d58e5ff5-763f-4b84-8899-6cde6498c6c7"
        },
        "uuid": "827d5354-058a-4109-b7b5-c50ea9e1df6d"
      }
    ]
  },
  {
    "archive_code": "M5/00020",
    "contributor": {
      "display_name": "Maja Orska och Wowa Klamra",
      "uuid": "24da01e7-c208-4d53-ba45-80961ba0d7f5"
    },
    "created": "Mon, 07 Aug 2023 09:46:21 GMT",
    "license": "CC BY",
    "media": [
      {
        "created": "Mon, 07 Aug 2023 09:45:34 GMT",
        "dms_id": "019EE5jKkVsFo",
        "license": "CC0",
        "mime_type": "audio/mpeg",
        "modified": "Mon, 07 Aug 2023 09:45:34 GMT",
        "name": "Intervju Maja Orska och Wowa Klamra.MP3",
        "order_by_number": 1,
        "topic_item": {
          "label": "Ladda upp filer",
          "label_i18n": {
            "sv": "Ladda upp filer"
          },
          "type": "Media",
          "uuid": "e58ae7fd-30f9-4443-883a-e91dcd26770a"
        },
        "type": "audio",
        "uuid": "5b4872b2-c62d-461b-ad7a-5a1596b19f4d",
        "owner": "Okänd"
      }
    ],
    "modified": "Mon, 07 Aug 2023 09:46:21 GMT",
    "presentation_url": "https://minnen.se/tema/vi/22682",
    "published": true,
    "school_class": {
      "grade": "5",
      "name": "5A"
    },
    "submitted": false,
    "topic": {
      "name": "Vi, de fördrivna",
      "name_i18n": {
        "sv": "Vi, de fördrivna"
      },
      "uuid": "0f976fb0-b14b-4ef8-8bf9-84f3f07e1736"
    },
    "uuid": "8a48c8bf-9fdd-4758-b4dd-6dd5acb1a0be",
    "v2": false
  },
  {
    "archive_code": "M5/00018",
    "contributor": {
      "display_name": "Krystyna Flato och Jurek Gold",
      "uuid": "979c7b45-495d-4540-aeec-23c3ee0c1dd4"
    },
    "created": "Mon, 07 Aug 2023 09:23:21 GMT",
    "license": "CC BY",
    "media": [
      {
        "created": "Mon, 07 Aug 2023 09:17:31 GMT",
        "dms_id": "019EE5jKkVsBW",
        "license": "CC BY-NC",
        "mime_type": "audio/mpeg",
        "modified": "Mon, 07 Aug 2023 09:17:31 GMT",
        "name": "Intervju Jerzy Jurek Gold och Krystyna Flato.MP3",
        "order_by_number": 1,
        "topic_item": {
          "label": "Ladda upp filer",
          "label_i18n": {
            "sv": "Ladda upp filer"
          },
          "type": "Media",
          "uuid": "e58ae7fd-30f9-4443-883a-e91dcd26770a"
        },
        "type": "audio",
        "uuid": "f058399b-159f-4d58-b59a-60ca7db5c70d",
        "owner": "Okänd"
      }
    ],
    "modified": "Mon, 07 Aug 2023 09:23:21 GMT",
    "presentation_url": "https://minnen.se/tema/vi/22680",
    "published": true,
    "school_class": {
      "grade": "5",
      "name": "5A"
    },
    "submitted": false,
    "topic": {
      "name": "Vi, de fördrivna",
      "name_i18n": {
        "sv": "Vi, de fördrivna"
      },
      "uuid": "0f976fb0-b14b-4ef8-8bf9-84f3f07e1736"
    },
    "uuid": "1280c458-205b-4186-b5ea-a878a3e723a6",
    "v2": false
  },
  {
    "archive_code": "M5/00017",
    "contributor": {
      "birth_year": 1948,
      "display_name": "Michael \"Misiu\" Edelman",
      "gender": "man",
      "uuid": "31aac4e3-68bb-41e2-a983-cc278f5c56d9"
    },
    "coordinates": "",
    "created": "Mon, 07 Aug 2023 09:02:26 GMT",
    "license": "CC BY",
    "media": [
      {
        "created": "Mon, 07 Aug 2023 08:57:59 GMT",
        "dms_id": "019EE5jKkVsBU",
        "license": "CC BY-NC",
        "mime_type": "audio/mpeg",
        "modified": "Mon, 07 Aug 2023 08:57:59 GMT",
        "name": "Intervju Michael Misiu Edelman.MP3",
        "order_by_number": 1,
        "topic_item": {
          "label": "Ladda upp filer",
          "label_i18n": {
            "sv": "Ladda upp filer"
          },
          "type": "Media",
          "uuid": "e58ae7fd-30f9-4443-883a-e91dcd26770a"
        },
        "type": "audio",
        "uuid": "ec9773ed-f4b6-4be2-99dc-bdee0dc7134f",
        "owner": "Okänd"
      }
    ],
    "modified": "Mon, 07 Aug 2023 09:03:14 GMT",
    "presentation_url": "https://minnen.se/tema/vi/22679",
    "published": true,
    "school_class": {
      "grade": "5",
      "name": "5A"
    },
    "submitted": false,
    "title": "",
    "title_i18n": {
      "sv": ""
    },
    "topic": {
      "name": "Vi, de fördrivna",
      "name_i18n": {
        "sv": "Vi, de fördrivna"
      },
      "uuid": "0f976fb0-b14b-4ef8-8bf9-84f3f07e1736"
    },
    "uuid": "7132fc80-e11b-4799-a548-5a54ae98f663",
    "v2": false,
    "values": [
      {
        "created": "Mon, 07 Aug 2023 09:02:26 GMT",
        "display_value": "Michael Edelman, även kallad Misiu, berättar i intervjun om sitt liv och hur han tillsammans med andra kom att organisera sociala aktiviteter för denna migration av polska judar i Sverige.",
        "modified": "Mon, 07 Aug 2023 09:02:26 GMT",
        "option_labels": [],
        "topic_item": {
          "label": "Din levnadsberättelse",
          "label_i18n": {
            "sv": "Din levnadsberättelse"
          },
          "type": "Textarea",
          "uuid": "d58e5ff5-763f-4b84-8899-6cde6498c6c7"
        },
        "uuid": "b4ebb50a-87f8-4443-b25c-e2640ef4d920"
      }
    ]
  },
  {
    "archive_code": "M5/00019",
    "contributor": {
      "display_name": "Danuta Biterman, Katarina Warman och Regina Fuks",
      "uuid": "32309b7d-52e3-4757-83c9-b3a2144924e2"
    },
    "created": "Mon, 07 Aug 2023 09:43:22 GMT",
    "license": "CC BY",
    "media": [
      {
        "created": "Mon, 07 Aug 2023 09:28:06 GMT",
        "dms_id": "019EE5jKkVsFn",
        "license": "CC0",
        "mime_type": "audio/mpeg",
        "modified": "Mon, 07 Aug 2023 09:28:06 GMT",
        "name": "Intervju Danuta Biterman Katarina Warman och Regina Fuks.MP3",
        "order_by_number": 1,
        "topic_item": {
          "label": "Ladda upp filer",
          "label_i18n": {
            "sv": "Ladda upp filer"
          },
          "type": "Media",
          "uuid": "e58ae7fd-30f9-4443-883a-e91dcd26770a"
        },
        "type": "audio",
        "uuid": "837069e9-d4c8-4e7a-8b4e-c61936cb44c2",
        "owner": "Okänd"
      }
    ],
    "modified": "Mon, 07 Aug 2023 09:43:22 GMT",
    "presentation_url": "https://minnen.se/tema/vi/22681",
    "published": true,
    "school_class": {
      "grade": "5",
      "name": "5A"
    },
    "submitted": false,
    "topic": {
      "name": "Vi, de fördrivna",
      "name_i18n": {
        "sv": "Vi, de fördrivna"
      },
      "uuid": "0f976fb0-b14b-4ef8-8bf9-84f3f07e1736"
    },
    "uuid": "14dcd953-29d5-4d27-aa87-24e1c4c276b7",
    "v2": false
  },
  {
    "archive_code": "M5/00021",
    "contributor": {
      "display_name": "Barbara Rubinstein"
    },
    "coordinates": "",
    "created": "Sun, 01 Oct 2023 20:55:48 GMT",
    "license": "CC BY",
    "media": [
      {
        "created": "Sun, 01 Oct 2023 20:52:26 GMT",
        "description": "Intervju-översättning",
        "dms_id": "019EE6EmkAnj4",
        "license": "CC BY",
        "mime_type": "application/vnd.openxmlformats-officedocument.wordprocessingml.document",
        "modified": "Sun, 01 Oct 2023 20:52:26 GMT",
        "name": "Min storebror svimmade.docx",
        "order_by_number": 1,
        "owner": "Teresa Toranska",
        "topic_item": {
          "label": "Ladda upp filer",
          "label_i18n": {
            "sv": "Ladda upp filer"
          },
          "type": "Media",
          "uuid": "e58ae7fd-30f9-4443-883a-e91dcd26770a"
        },
        "type": "document",
        "uuid": "5630f7d1-81f2-4e89-9e13-8104070ca889"
      }
    ],
    "modified": "Mon, 02 Oct 2023 15:08:41 GMT",
    "presentation_url": "https://minnen.se/tema/vi/22968",
    "published": true,
    "school_class": {
      "grade": "5",
      "name": "5A"
    },
    "submitted": false,
    "title": "",
    "title_i18n": {
      "sv": ""
    },
    "topic": {
      "name": "Vi, de fördrivna",
      "name_i18n": {
        "sv": "Vi, de fördrivna"
      },
      "uuid": "0f976fb0-b14b-4ef8-8bf9-84f3f07e1736"
    },
    "uuid": "3cef8655-56ca-4399-b821-3bb3884cb4c6",
    "v2": false,
    "values": [
      {
        "created": "Sun, 01 Oct 2023 20:55:48 GMT",
        "display_value": "1969 11 26",
        "modified": "Sun, 01 Oct 2023 20:55:48 GMT",
        "option_labels": [],
        "topic_item": {
          "label": "Ankomstdatum till Sverige:",
          "label_i18n": {
            "sv": "Ankomstdatum till Sverige:"
          },
          "type": "Textarea",
          "uuid": "ab9f42d8-a2cc-4eb1-928a-8a7ff91747ab"
        },
        "uuid": "1c90ec4a-808e-4882-9999-0b5652b3e254"
      },
      {
        "created": "Sun, 01 Oct 2023 20:55:48 GMT",
        "display_value": "Warszawa",
        "modified": "Sun, 01 Oct 2023 20:55:48 GMT",
        "option_labels": [],
        "topic_item": {
          "label": "Tidigare bostadsorter:",
          "label_i18n": {
            "sv": "Tidigare bostadsorter:"
          },
          "type": "Textarea",
          "uuid": "187d0728-3c06-46f4-95c3-43bf8b3c4b91"
        },
        "uuid": "1347680c-a851-49f5-870f-8218f90dbd3c"
      }
    ]
  }
]